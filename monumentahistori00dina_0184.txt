168 MONUMENTA HISTORICA CELTICA

ποιησάμενοι, καὶ τὴν εὐδαιμονεστάτην πόλιν ἐγχειρίσαντες,
πῶς οὐκ ἂν εἰκότως φανείησαν αὐτοὶ τῶν συμπτωμάτων
αὑτοῖς αἴτιοι γεγονότες,·

(ii. 7.)

VH. Ἀσδρούβας δὲ κατὰ τοὺς αὐτοὺς χρόνους (ἐν γὰρ
τούτοις ἀπελίπομεν τὰ κατὰψ τὴν Ἰβηρίαν) νουνεχῶς καὶ
πραγματικῶς χειρίζων τὰ κατὰ τὴν ἀρχὴν ἕν τε τοῖς ὅλοις
μεγάλην ἐποιεῖτο προκοπήν, τήν τε παρὰ μέν τισι Καρχηδόνα
παρὰ δέ τισι Καινὴν πόλιν προσαγορευομένην κατασκευάσας
οὐ μικρὰ μεγάλα δὲ συνεβάλλετο Καρχηδονίοις εἷς πραγμάτων
λόγον, καὶ μάλιστα διὰ τὴν εὐκαιρίαν τοῦ τόπου πρός τε τὰ,
κατὰ τὴν Ἰβηρίαν πράγματα καὶ πρὸς τὰ κατὰ τὴν Αιβύην· -
περὶ ἧς ἡμεῖς εὐφυέστερον καιρὸν λαβόντες ὑποδείξομεν τὴν
θέσιν αὐτῆς καὶ τὴν χρείαν, ἣν ἀμφοτέραις δύναται παρέχε-
σθαι ταῖς εἰρημέναις χώραις. ὃν καὶ θεωροῦντες Ῥωμαῖοι
μείζω καὶ φοβερωτέραν ἤδη συνιστάμενον δυναστείαν, ὥρμη-
σαν ἐπὶ τὸ πολυπραγμονεῖν τὰ κατὰ τὴν Ἰβηρίαν. εὑρόντες
δὲ σφᾶς ἐπικεκοιμημένους ἐν τοῖς ἔμπροσθεν χρόνοις καὶ
προειμένους εἰς τὸ μεγάλην χεῖρα κατασκευάσασθαι Καρχη-
δονίους, ἀνατρέχειν ἐπειρῶντο κατὰ δύναμιν. αὐτόθεν μὲν
οὖν ἐπιτάττειν ἢ πολεμεῖν οὐ κατετόλμων τοῖς Καρχηδονίοις
διὰ τὸ τὸν ἀπὸ τῶν Κελτῶν φόβον ἐπικρέμασθαι τοῖς σφε-
τέροις πράγμασιν καὶ μόνον οὐ καθ’ ἑκάστην ἡμέραν προσ-
δοκᾶν τὴν ἔφοδον αὐτῶν· καταψήσαντες δὲ καὶ πραΰναντες
τὸν Ἀσδρούβαν, οὕτως ἔκριναν ἐγχειρεῖν τοῖς Κελτοῖς καὶ

διακινδυνεύειν πρὸς αὐτούς, οὐδέποτ’ ἂν ὑπολαμβάνοντες οὐχ

