188 MONUMENTA HISTORIOA CELTICA

εἶξαν ταῖς ψυχαῖς, καὶ διαπρεσβευσάμενοι περὶ σπονδῶν
καὶ διαλύσεων συνθήκας ἔθεντο πρὸς Ῥωμαίους. ταῦτα δὲ
συνέβαινεν γίνεσθαι τῷ τρίτῳ πρότερον ἔτει τῆς Πύρρου
διαβάσεως εἰς τὴν Ἰταλίαν, πέμπτῳ δὲ τῆς Γαλατῶν περὶ
Δελφοὺς διαφθορᾶς· ἐν γὰρ τούτοις ἡ τύχη τοῖς καιροῖς
ὡσανεὶ λοιμικήν τινα πολέμου διάθεσιν ἐπέστησε πᾶσι
Γαλάταις. ἐκ δὲ τῶν προειρημένων ἀγώνων δύο τὰ κάλλιστα
συνεκύρησε Ῥωμαίοις· τοῦ γὰρ κατακόπτεσθαι συνήθειαν
ἐσχηκότες ὑπὸ Γαλατῶν οὐδὲν ἠδύναντο δεινότερον ἰδεῖν οὐδὲ
προσδοκῆσαι τῶν αὐτοῖς ἤδη πεπραγμένων, ἐξ ὧν πρός τε
Πύρρον ἀθληταὶ τέλειοι γεγονοτες τῶν κατὰ πολεμον ἔργων
συγκατέστησαν, τήν τε Γαλατῶν τόλμαν ἐν καιρῷ κατα-
πληξάμενοι λοιπὸν ἀπερισπάστως τὸ μὲν πρῶτον πρὸς
Πύρρον περὶ τῆς Ἰταλίας ἐπολέμουν, μετὰ δὲ ταῦτα πρὸς
Καρχηδονίους ὑπὲρ τῆς Σικελιωτῶν ἀρχῆς διηγωνίζοντο.
(ii. 20.)

XV. Γαλάται δ’ ἐκ τῶν προειρημένων ἐλαττωμάτων ἔτη
μὲν πέντε καὶ τετταράκοντα τὴν ἡσυχίαν ἔσχον, εἰρήνην
ἄγοντες πρὸς Ῥωμαίους· ἐπεὶ δ’ οἱ μὲν αὐτόπται γεγονότες
τῶν δεινῶν ἐκ τοῦ ζῆν ἐξεχώρησαν διὰ τὸν χρόνον, ἐπεγένοντο
δὲ νέοι θυμοῦ μὲν ἀλογίστου πλήρεις, ἄπειροι δὲ καὶ ἀόρατοι
παντὸς κακοῦ καὶ πάσης περιστάσεως, αὖθις ἤρξαντο τὰ
καθεστῶτα κινεῖν, ὃ φύσιν ἔχει γίνεσθαι, καὶ τραχύνεσθαι
μὲν ἐκ τῶν τυχόντων πρὸς Ῥωμαίους, ἐπισπᾶσθαι δὲ τοὺς
ἐκ τῶν ’Άλπεων Γαλάτας. τὸ μὲν οὖν πρῶτον χωρὶς τοῦ

πλήθους δι’ αὐτῶν τῶν ἡγουμένων ἐν ἀπορρήτοις ἐπράττετο

