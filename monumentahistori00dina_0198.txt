182 MONUMENTA HISTORICA CELTICA

τόλμῃ καταπεπληγμένοι· μετὰ δέ τινα χρόνον μάχῃ νική-
σαντες Ῥωμαίους καὶ τοὺς μετὰ τούτων παραταξαμένους,
ἑπόμενοι τοῖς φεύγουσι τρισὶ τῆς μάχης ἡμέραις ὕστερον
κατέσχον αὐτὴν τὴν Ῥώμην πλὴν τοῦ Καπετωλίου. γενο-
μένου δ’ ἀντισπάσματος καὶ τῶν Οὐενέτων ἐμβαλόντων
εἷς τὴν χώραν αὐτῶν, τότε μὲν ποιησάμενοι συνθήκας πρὸς
Ῥωμαίους καὶ τὴν πόλιν ἀποδόντες ἐπανῆλθον εἰς τὴν
οἰκείαν, μετὰ δὲ ταῦτα τοῖς ἐμφυλίοις συνείχοντο πολέμοις·
ἔνιοι δὲκαὶ τῶν τὰς ”Αλπεις κατοικούντων ὁρμὰς ἐποιοῦντο
καὶ συνηθροίζοντο πολλάκις ἐπ’ αὐτούς, θεωροῦντες ἐκ
παραθέσεως τήν παραγεγενημένην αὐτοῖς εὐδαιμονίαν. ἐν
ᾧ καιρῷ Ῥωμαῖοι τήν τε σφετέραν δύναμιν ἀνέλαβον καὶ τὰ
κατὰ τοὺς Λατίνους αὖθις πράγματα συνεστήσαντο. παρα-
γενομένων δὲ πάλιν τῶν Κελτῶν εἷς ’Άλβαν στρατευματι ’
μεγάλῳ μετὰ τὴν τῆς πόλεως κατάληψιν ἕτει τριακοστῷ,
τότε μὲν οὐκ ἐτόλμησαν ἀντεξαγαγεῖν Ῥωμαῖοι τὰ στρατόπεδα
διὰ τὸ παραδόξου γενομένης τῆς ἐφόδου προκαταληφθῆναι
καὶ μὴ καταταχῆσαι τὰς τῶν συμμάχων ἀθροίσαντας
δυνάμεις· αὖθις δ’ ἐξ ἐπιβολῆς ἑτέρας ἔτει δωδεκάτῳ μετὰ
μεγάλης στρατιᾶς ἐπιπορευομένων προαισθόμενοι καὶ συνα·
γείραντες τοὺς συμμάχους μετὰ πολλῆς προθυμίας ἀπήντων,
σπεύδοντες συμβαλεῖν καὶ διακινδυνεῦσαι περὶ τῶν ὅλων.
οἱ δὲ Γαλάται καταπλαγέντες τὴν ἔφοδον αὐτῶν καὶ

διαστασιάσαντες πρὸς σφᾶς νυκτὸς ἐπιγενομένης φυγῇ

