254 MONUMENTA HISTORIOA OELTIOA

εἰς τὰς αὑτῶν πόλεις, δηλώσοντας μὲν τὰ πεπραγμένα τοῖς
πολίταις, παρακαλέσοντας δὲ πρὸς τὴν αὑτοῦ συμμαχίαν·
ᾔδει γὰρ ὅτι πάντες κατ’ ἀνάγκην αὐτῷ κοινωνήσουσι τῶν
πραγμάτων, ἐπιγνόντες τὸ γεγονὸς ἐκ τῶν σφετέρων πολιτῶν
παρασπόνδημα κατὰ τῶν Ῥωμαίων. ἅμα δὲ τούτοις καὶ τῶν
Βοίων παραγεγονότων καὶ τοὺς τρεῖς ἄνδρας ἐγχειριζόντων
αὐτῷ τοὺςῖ ἐπὶ τὴν διάδοσιν τῆς χώρας ὑπὸ Ῥωμαίων
ἐξαπεσταλμένους, ὧν κατ’ ἀρχὰς ἐκυρίευσαν τοῦ πολέμου
παρασπονδήσαντες καθάπερ ἐπάνω προεῖπον, ἀποδεξάμενος
Ἀννίβας τὴν εὔνοιαν αὐτῶν ὑπὲρ μὲν τῆς φιλίας καὶ
συμμαχίας ἔθετο πρὸς τοὺς παρόντας πίστεις,,τούς γε μὴν
ἄνδρας αὐτοῖς ἀπέδωκε, παραγγείλας τηρεῖν, ἵνα παρὰ
τούτων κομίσωνται τοὺς αὑτῶν ὁμήρους κατὰ τὴν ἐξ ἀρχῆς
πρόθεσιν.
(iii. 67.)

XLVI. Πόπλιος δὲ σχετλιάζων ἐπὶ τῷ γεγονότι παρα-
σπονδήματι, καὶ συλλογισάμενος ὅτι πάλαι τῶν Κελτῶν πρὸς
αὐτοὺς ἀλλοτρίως διακειμένων, τούτων ἐπιγεγονότων πάντας
τοὺς πέριξ Γαλάτας συμβήσεται πρὸς τοὺς Καρχηδονίους
ἀπονεύειν, ἔγνω δεῖν εὐλαβηθῆναι τὸ μέλλον. . . . Ἀννίβας
δὲ περὶ τετταράκοντα σταδίους ἀποσχὼν τῶν πολεμίων
αὐτοῦ κατεστρατοπέδευσε. τὸ δὲ τῶν Κελτῶν πλῆθος τὸ τὰ
πεδία κατοικοῦν, συνεξεστηκὸς ταῖς τῶν Καρχηδονίων ἐλπίσι,
δαψιλῶς μὲν ἐχορήγει τὸ στρατόπεδον τοῖς ἐπιτηδείοις,
ἕτοιμον δ’ ἦν παντὸς κοινωνεῖν ἔργου καὶ κινδύνου τοῖς περὶ
τὸν Ἀννίβαν.

(iii. 67·68.)

XLVII. Μετὰ δὲ ταῦτα συνθεωρήσας τινὰς τῶν Κελτῶν,

