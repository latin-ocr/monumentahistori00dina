190 MONUMENTA HISTORICA CELTIOA

τὰ προειρημένα· διὸ καὶ παραγενομένων τῶν Τρανσαλπίνων
ἕως Ἀριμίνου μετὰ δυνάμεως διαπιστήσαντα τὰ πλήθη τῶν
Βοίων, καὶ στασιάσαντα πρός τε τοὺς ἑαυτῶν προεστῶτας
καὶ πρὸς τοὺς παραγεγονότας, ἀνεῖλον μὲν τοὺς ἰδίους
βασιλεῖς ”Ατιν καὶ Γάλατον, κατέκοψαν δ’ ἀλλήλους
συμβαλόντες ἐκ παρατάξεων· ὅτε δὴ καὶ Ῥωμαῖοι κατά-
φοβοι γενόμενοι τὴν ἔφοδον ἐξῆλθον μετὰ στρατοπέδου·
συνέντες δὲ τὴν αὐθαίρετον καταφθορὰν τῶν Γαλατῶν
αἶθις ἀνεχώρησαν εἰς τὴν οἰκείαν· μετὰ δὲ τοῦτον τὸν
φόβον ἔτει πέμπτῳ, Μάρκου Λεπέδου στρατηγοῦντος, κατε-
κληρούχησαν ἐν Γαλατία Ῥωμαῖοι τὴν Πικεντίνην προσα-
γορευομένην χώραν, ἐξ ἧς νικήσαντες ἐξέβαλον τοὺς Σήνωνας
προσαγορευομένους Γαλάτας, Γαΐου Φλαμινίου ταύτην τὴν
δημαγωγίαν εἰσηγησαμένου καὶ πολιτείαν, ἣν δὴ καὶ
Ῥωμαίοις ὡς ἔπος εἰπεῖν φατέον ἀρχηγὸν μὲν γενέσθαι τῆς
ἐπὶ τὸ χεῖρον τοῦ δήμου διαστροφῆς, αἰτίαν δὲ καὶ τοῦ μετὰ
ταῦτα πολέμου συστάντος αὐτοῖς πρὸς τοὺς προειρημένους.
πολλοὶ μὲν γὰρ τῶν Γαλατῶν ὑπεδύοντο τὴν πρᾶξιν,
μάλιστα δ’ οἱ Βοῖοι διὰ τὸ συντερμονεῖν τῇ τῶν Ῥωμαίων
χώρα, νομίσαντες οὐχ ὑπὲρ ἡγεμονίας ἔτι καὶ δυναστείας
Ῥωμαίους τὸν πρὸς αὐτοὺς ποιήσασθαι πόλεμον, ἀλλ’ ὑπὲρ

ὁλοσχεροῦς ἐξαναστάσεως καὶ καταφθορᾶς.
(ii. 21.)

XVI. Διόπερ εὐθέως τὰ μέγιστα τῶν ἐθνῶν, τό τε τῶν
Ἰιισόμβρων καὶ Βοίων, συμφρονήσαντα διεπέμποντο πρὸς
τοὺς κατὰ τὰς ’Ἄλπεις καὶ περὶ τὸν Ῥοδανὸν ποταμὸν
κατοικοῦντας Γαλάτας, προσαγορευομένους δὲ διὰ τὸ μισθοῦ
στρατεύειν Γαισάτους·Ῑ ἡ γὰρ λέξις αὕτη τοῦτο σημαίνει
κυρίως. ὧν τοῖς βασιλεῦσι Κογκολιτάνῳ καὶ Ἀνηροέστῳ

παραυτίκα μὲν χρυσίου προτείναντες πλῆθος, εἰς τὸ μέλλον

