270 MONUMENTA HISTORIOA OELTIOA

ἀπὸ τῶν κεράτων ταχέως κυκλωθέντες ὑπὸ τῶν πριγκίπων ’
καὶ τριαρίων αὐτοῦ κατεκόπησαν πάντες πλὴν τελέως
ὀλίγων. οἱ μὲν οὖν Κελτίβηρες τοῦτον τὸν τρόπον ἀπώλοντο,
μεγάλην παρασχόμενοι χρείαν τοῖς Καρχηδονίοις οὐ μόνον
παρ’ ὅλην τὴν μάχην ἀλλὰ καὶ κατὰ τὴν φυγήν. εἰ μή γὰρ
τοῦτ’ ἐμπόδιον ἐγένετο τοῖς Ῥωμαίοις, ἀλλ’ εὐθέως ἐκ ποδὸς
ἠκολούθησαν τοῖς φεύγουσιν, παντελῶς ἂν ὀλίγοι διέφυγον
τῶν ὑπεναντίων.
(xiv. 7, ὅ.)

LXIII. Οὗτοι δὲ παρεγενήθησαν εἷς τὴν Ῥώμην πρὸ τοῦ
τὴν σύγκλητον διαλαβεῖν ὑπὲρ τῶν εἷς τοῦτον τὸν ἐνιαυτὸν
καθεσταμένων ὑπάτων, πότερον ἀμφοτέρους εἷς τὴν Γαλατίαν
ἢ τὸν ἕτερον αὐτῶν δεήσει πέμπειν ἐπὶ Φίλιππον. πεπεισ-
μένων δὲ τῶν τοῦ Τίτου φίλων μένειν τοὺς ὑπάτους ἀμφο-
τέρους κατὰ τὴν Ἰταλίαν διὰ τὸν ἀπὸ τῶν Κελτῶν φόβον,
εἷσελθοντες εἰς την σύγκλητον πάντες κατηγόρουν ἀποτόμως
τοῦ Φιλίππου. . . . ἡ δὲ σύγκλητος τοὺς μὲν ὑπάτους ἀμφο-
τέρους εἰς Γαλατίαν ἐξαπέστειλε, καθάπερ ἐπάνω προεῖπα.

(xviii. 11, 12.)

LXIV. Νικήσας γὰρ μάχῃ Γαλάτας, ὃ βαρύτατον καὶ

μαχιμώτατον ἔθνος ἣν τότε κατὰ τὴν Ἀσίαν, ταύτην ἀρχὴν

ἐποιήσατο καὶ τότε πρῶτον αὑτὸν ἔδειξε βασιλέα.
(xviii. 421.)

LXV. Ἐξελθόντες μὲν Γάλλοι δύο μετὰ τύπων καὶ
προστηθιδίων ἐδέοντο μηδὲν ἀνήκεστον βουλεύεσθαι περὶ

τῆς πόλεως.
(xxi. 6.)

