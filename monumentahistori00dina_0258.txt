242 MONUMENTA HISTORIOA CELTIOA

βάρβαροι συνθεασάμενοι τὸ γεγονὸς τὰς μὲν ἀρχὰς ἀπέστησαν
τῆς ἐπιβολῆς, μετὰ δὲ ταῦτα θεωροῦντες τὸ τῶν ὑποζυγίων
πλῆθος καὶ τοὺς ἱππεῖς δυσχερῶς ἐκμηρυομένους καὶ μακρῶς
τὰς δυσχωρίας, ἐξεκλήθησαν ὑπὸ τοῦ συμβαίνοντος ἐξάπτεσ-
θαι τῆς πορείας· τούτου δὲ γενομένου καὶ κατὰ πλείω μέρη
προσπεσόντων τῶν βαρβάρων, οὐχ οὕτως ὑπὸ τῶν ἀνδρῶν
ὡς ὑπὸ τῶν τόπων πολὺς ἐγίνετο φθόρος τῶν Καρχηδονίων,
καὶ μάλιστα τῶν ἵππων καὶ τῶν ὑποζυγίων· οὔσης γὰρ ου’
μόνον στενῆς καὶ τραχείας τῆς προσβολῆς ἀλλὰ, καὶ
κρημνώδους, ἀπὸ παντὸς κινήματος καὶ πάσης ταραχῆς
ἐφέρετο κατὰ τῶν κρημνῶν ὁμόσε τοῖς φορτίοις πολλὰ τῶν
ὑποζυγίων. καὶ μάλιστα τὴν τοιαύτην ταραχὴν ἐποίουν οἱ
τραυματιζόμενοι τῶν ἵππων· τούτων γὰρ οἱ μὲν ἀντίοι
συμπίπτοντες τοῖς ὑποζυγίοις, ὁπότε διαπτοηθεῖεν ἐκ τῆς
πληγῆς, οἱ δὲ κατὰ, τὴν εἰς τοῦμπροσθεν ὁρμὴν ἐξωθοῦντες
πᾶν τὸ παραπῖπτον ἐν ταῖς δυσχωρίαις, μεγάλην ἀπειργάζοντο
ταραχήν. εἰς ἃ βλέπων Ἀννίβας, καὶ συλλογιζόμενος ὡς
οὐδὲ τοῖς διαφυγοῦσι τὸν κίνδυνον ἔστι σωτηρία τοῦ ‘
σκευοφόρου διαφθαρέντος, ἀναλαβὼν τοὺς προκατασχόντας
τὴν νύκτα τὰς ὑπερβολὰς ὥρμησε παραβοηθήσων τοῖς τῇ
πορείᾳ προλαβοῦσιν. οὗ γενομένου πολλοὶ μὲν τῶν πολεμίων
ἀπώλλυντο διὰ τὸ ποιεῖσθαι τὴν ἔφοδον ἐξ ὑπερδεξίων τὸν

Ἀννίβαν, οὐκ ἐλάττους δὲ καὶ τῶν ἰδίων· ὁ γὰρ κατὰ τὴν

