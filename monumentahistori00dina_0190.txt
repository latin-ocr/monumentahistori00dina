174 MONUMENTA HISTORIOA OELTIOA

τῶν κατὰ διάστημα δρυμῶν ἐν τοῖς πεδίοις ἐκ τούτων ἄν τις
μάλιστα τεκμήραιτο· πλείστων γὰρ ὑικῶν ἱερείων κοπτο-
μένων ἐν Ἰταλία διά τε τὰς εἰς τοὺς ἰδίους βίους καὶ τὰς
εἰς τὰ στρατόπεδα παραθέσεις, τὴν ὁλοσχερεστάτην χορηγίαν
ἐκ τούτων συμβαίνει τῶν πεδίων αὐτοῖς ὑπάρχειν. περὶ δὲ
τῆς κατὰ μέρος εὐωνίας καὶ δαψιλείας τῶν πρὸς τὴν τροφὴν
ἀνηκόντων οὕτως ἄν τις ἀκριβέστατα κατανοήσειεν· ποιοῦνται
γὰρ τὰς καταλύσεις οἱ διοδεύοντες τὴν χώραν ἐν τοῖς παν-
δοκείοις οὐ συμφωνοῦντες περὶ τῶν κατὰ μέρος ἐπιτηδείων,
ἀλλ’ ἐρωτῶντες πόσου τὸν ἄνδρα δέχεται· ὡς μὲν οὖν ἐπὶ τὸ
πολὺ παρίενται τοὺς καταλύτας οἱ πανδοκεῖς, ὡς ἱκανὰ
πάντ’ ἔχειν τὰ πρὸς τὴν χρείαν, ἡμιασσαρίου (τοῦτο δ’ ἔστι
τέταρτον μέρος ὀβολοῦ),1 σπανίως δὲ τοῦθ’ ὑπερβαίνουσι.
τό γε μὴν πλῆθος τῶν ἀνδρῶν καὶ τὸ μέγεθος καὶ κάλλος
τῶν σωμάτων, ἔτι δὲ τὴν ἐν τοῖς πολέμοις τόλμαν ἐξ αὐτῶν
τῶν πράξεων σαφῶς ἔσται καταμαθεῖν.
(ii. 15.)

X. Τῶν δ’ ’Άλπεων ἑκατέρας τῆς πλευρᾶς, τῆς ἐπὶ τὸν
Ῥοδανὸν ποταμὸν καὶτῆς ἐπὶ τὰ προειρημένα πεδία νευούσης,
τοὺς βουνώδεις καὶ γεώδεις τόπους κατοικοῦσι τοὺς μὲν ἐπὶ
τὸν Ῥοδανὸν καὶ τὰς ἄρκτους ἐστραμμένους Γαλάται Τραν-
σαλπῖνοι προσαγορευόμενοι, τοὺς δ’ ἐπὶ τὰ πεδία Ταυρίσκοι
καὶ ’Άγωνες καὶ πλείω γένη ,Βαρβάρων ἕτερα. Τρανσαλψ
πῖνοί γε μὴν οὐ διὰ τὴν τοῦ γένους ἀλλὰ διὰ τὴν τοῦ τόπου
διαφορὰν προσαγορεύονται· τὸ γὰρ τρὰνς ἐξερμηνευόμενόν
ἐστι πέραν, διὸ τοὺς ἐπέκεινα τῶν ”Αλπεων Τρανσαλπίνους
καλοῦσι. τὰ δ’ ἄκρα διά τε τὴνιχ τραχύτητα καὶ τὸ πλῆθος
τῆς ἐπιμενούσης ἀεὶ χιόνος ἀοίκητα τελέως ἐστίν.

τὸν δ’ ’Λπεννῖνον ἀπὸ μὲν τῆς ἀρχῆς τῆς ὑπὲρ
Μασσαλίαν καὶ τῆς πρὸς τὰς ”Αλπεις συμπτώσεως Λιγυ-

στῖνοι κατοικοῦσιν, καὶ τὴν ἐπὶ τὸ Τυρρηνικὸν πέλαγος

