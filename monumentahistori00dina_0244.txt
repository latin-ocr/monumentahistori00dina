228 MONUMENTA HISTORIOA GELTIOA

τῶν ὑπ’ αὐτὰς τὰς ”Αλπεις κειμένων, οὐκ ᾠήθημεν δεῖν οὔτε
τὴν ἐξ ἀρχῆς ἔφοδον αὐτῶν ἀμνημόνευτον παραλιπεῖν οὔτε
τὰς μετὰ ταῦτα πράξεις οὔτε τὴν τελευταίαν ἐξανάστασιν.
(ii. 35.)
XXX. Ἀσδρούβας δ’ ὁ τῶν Καρχηδονίων στρατηγός
(ἀπὸ γὰρ τούτων παρεξέβημεν τῆς ἐξηγήσεως ἔτη χειρίσας
ὀκτὼ τὰ κατὰ τὴν Ἰβηρίαν ἐτελεύτησε, δολοφονηθεὶς ἐν τοῖς
ἑαυτοῦ καταλύμασι νυκτὸς ὑπό τινος Κελτοῦ τὸ γένος ἰδίων
ἕνεκεν ἀδικημάτων, οὐ μικρὰν ἀλλὰ μεγάλην ποιήσας ἐπί-
δοσιν τοῖς Καρχηδονίοις πράγμασιν οὐχ οὕτω διὰ τῶν
πολεμίων ἔργων ὡς διὰ, τῆς πρὸς τοὺς δυνάστας ὁμιλίας.
(ii. 36.)
XXXI. Ἀννίβας δὲ παραλαβὼν τὴν ἀρχὴν εὐθέως
ὥρμησεν ὡς καταστρεψόμενοςΪ τὸ τῶν Ὀλκάδων ἔθνος,
ἀφικόμενος δὲ πρὸς Ἀλθαίαν τὴν βαρυτάτην αὐτῶν πόλιν
κατεστρατοπέδευσεν, μετὰ δὲ ταῦτα χρησάμενος ἐνεργοῖς ἅμα
καὶ καταπληκτικαῖς προσβολαῖς ταχέως ἐκράτησε τῆς
πόλεως· οὗ συμβάντος οἱ λοιποὶ γενόμενοι καταπλαγεῖς
ἐνέδωκαν αὑτοὺς τοῖς Καρχηδονίοις.
(iii. 13.)
XXXII. Τῷ δ’ ἐπιγινομένῳ θέρει πάλιν ὁρμήσας ἐπὶ
τοὺς Οὐακκαίους,1 Ἑλμαντικὴν μὲν ἐξ ἐφόδου ποιησάμενος
προσβολὰς κατέσχεν, Ἀρβουκάλην δὲ διὰ τὸ μέγεθος τῆς
πόλεως καὶ τὸ πλῆθος ἔτι δὲ τὴν γενναιότητα τῶν οἰκητόρων
μετὰ πολλῆς ταλαιπωρίας πολιορκήσας κατὰ κράτος εἷλε.

μετὰ δὲ ταῦτα παραδόξως εἰς τοὺς μεγίστους ἦλθε κινδύνους

