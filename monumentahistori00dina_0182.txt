166 MONUMENTA HISTORICA CELTICA

κοινὴν περὶ Γαλατῶν φήμην ὑπιδόμενος εὐλαβηθείη τούτοις
ἐγχειρίσαι πόλιν εὐδαίμονα καὶ πολλὰς ἀφορμὰς ἔχουσαν εἷς
παρασπόνδησιν; δεύτερον τίς οὐκ ἂν ἐφυλάξατο τὴν αὑτοῦ
τοῦ συστήματος ἐκείνου προαίρεσιν; οἵ γε τὴν μὲν ἀρχὴν
ἐξέπεσον ἐκ τῆς ἰδίας συνδραμόντων ἐπ’ αὐτοὺς τῶν ὁμοεθνῶν
διὰ τὸ παρασπονδῆσαι τοὺς αὑτῶν οἰκείους καὶ συγγενεῖς·
ὑποδεξαμένων γε μὴν αὐτοὺς Καρχηδονίων διὰ τὸ κατεπείγε-
σθαι πολέμῳ, τὸ μὲν πρῶτον γενομένης τινὸς ἀντιρρήσεως
τοῖς στρατιώταις πρὸς τοὺς στρατηγοὺς ὑπὲρ ὀψωνίων ἐξ
αὐτῆς ἐπεβάλοντο διαρπάζειν τὴν τῶν Ἀκραγαντίνων πόλιν,
φυλακῆς χάριν εἰσαχθέντες εἰς αὐτήν, ὄντες τότε πλείους τῶν
τρισχιλίων· μετὰ δὲ ταῦτα παρεισαγαγόντων αὐτοὺς πάλιν
εἷς ’Ἐρυκα τῆς αὐτῆς χρείας ἕνεκεν, πολιορκούντων τὴν
πόλιν Ῥωμαίων, ἐπεχείρησαν μὲν καὶ τὴν πόλιν καὶ τοὺς
συμπολιορκουμένους προδοῦναι, τῆς δὲ πράξεως ταύτης ἀπο-
τυχόντες ηὐτομόλησαν πρὸς τοὺς πολεμίους, παρ’ οἷς πιστευ-
θέντες πάλιν ἐσύλησαν τὸ τῆς Ἀφροδίτης τῆς Ἐρυκίνης ἱερόν.
διὸ σαφῶς ἐπεγνωκότες Ῥωμαῖοι τὴν ἀσέβειαν αὐτῶν, ἅμα
τῷ διαλύσασθαι τὸν πρὸς Καρχηδονίους πόλεμον οὐδὲ)
ἐποιήσαντο προυργιαίτερον τοῦ παροπλίσαντας αὐτοὺς ἐμβα-
λεῖν εἷς πλοῖα καὶ τῆς Ἰταλίας πάσης ἐξορίστους καταστῆσαι.

οὓς Ἠπειρῶται τῆς δημοκρατίας καὶ τῶν νόμων φύλακας

