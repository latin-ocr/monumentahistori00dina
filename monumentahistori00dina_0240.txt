224 MONUMENTA HISTORICA OELTIOA

Ῥοδανὸν Γαισάτων Γαλατῶν εἰς τρισμυρίους· οὓς παραλα-
βόντες εἶχον ἐν ἑτοίμῳ, καὶ προσεδόκων τὴν τῶν πολεμίων
ἔφοδον. οἱ δὲ τῶν Ῥωμαίων στρατηγοὶ τῆς ὥρας ἐπιΎενο-
μένης ἀναλαβόντες τὰς δυνάμεις ἦγον εἰς τὴν τῶν Ἰνσόμβρων
χώραν, παραγενόμενοι δὲ καὶ στρατοπεδεύσαντες περὶ πόλιν
Ἄχέρρας, ἣ μεταξὺ κεῖται τοῦ Πάδου καὶ τῶν Ἀλπεινῶν
ὀρῶν, ἐπολιόρκουν ταύτην. οἱ δ’ Ἴνσομβρες βοηθεῖν μὲν οὐ
δυνάμενοι διὰ τὸ προκαταληφθῆναι τοὺς εὐφυεῖς τόπους,
σπεύδοντες δὲ λῦσαι τὴν πολιορκίαν τῶν Ἀχερρῶν, μέρος
τι τῆς δυνάμεως διαβιβάσαντες ’Τὸν Πάδον εἰς τὴν τῶν
’Λνάρων χώραν ἐπολιόρκουν τὸ προσαγορευόμενον Κλαστί-
διον. προσπεσόντος δὲ τοῦ συμβαίνοντος τοῖς στρατηγοῖς,
ἀναλαβὼν τοὺς ἱππεῖς Μάρκος Κλαύδιος καὶ τῶν πεζι-
κῶν ³³ ss ἠπείγετο σπεύδων βοηθῆσαι τοῖς πολιορκουμένοις.
οἱ δὲ Κελτοὶ πυθόμενοι τὴν παρουσίαν τῶν ὑπεναντίων,
λύσαντες τὴν πολιορκίαν ὑπήντων καὶ παρετάξαντο. τῶν δὲ
Ῥωμαίων αὐτοῖς τοῖς ἱππεῦσιν ἐξ ἐφόδου τολμηρῶς σφίσι
προσπεσόντων τὰς μὲν ἀρχὰς ἀντεῖχον, μετὰ δὲ ταῦτα
περιισταμένων καὶ κατὰ νώτου καὶ κατὰ κέρας δυσχρηστού-
μενοι τῇ μάχῃ τέλος ἐτράπησαν ὑπ’ αὐτῶν τῶν ἱππέων, καὶ
πολλοὶ μὲν εἰς τὸν ποταμὸν ἐμπεσόντες ὑπὸ τοῦ ῥεύματος
διεφθάρησαν, οί δὲ πλείους ὑπὸ τῶν πολεμίων κατεκόπησαν.

ἔλαβον δὲ καὶ τὰς Ἀχέρρας οἱ Ῥωμαῖοι, σίτου Γγεμούσας,

