240 MONUMENTA HISTORICA CELTIOA

πλῆθος προκατελάβοντο τοὺς εὐκαίρους τόπους, δι’ ὧν ἔδει
τοὺς περὶ τὸν Ἀννίβαν κατ’ ἀνάγκην ποιεῖσθαι τὴν ἀνα-
βολήν. εἰ μὲν οὖν ἔκρυψαν τὴν ἐπίνοιαν, ὁλοσχερῶς ἂν
διέφθειραν τὸ στράτευμα τῶν Καρχηδονίων· νῦν δὲ κατα-
φανεῖς γενόμενοι μεγάλα μὲν καὶ τοὺς περὶ Ἀννίβαν
ἔβλαψαν, ου’κ ἐλάττω δ’ ἑαυτούς. γνοὺς γὰρ ὁ στρατηγὸς
τῶν Καρχηδονίων ὅτι προκατέχουσιν οἱ βάρβαροι τοὺς
εὐκαίρους τόπους, αὐτὸς μὲν καταστρατοπεδεύσας πρὸς ταῖς
ὑπερβολαῖς ἐπέμενε, προέπεμψε δέ τινας τῶν καθηγουμένων
αὐτοῖς Γαλατῶν χάριν τοῦ κατασκέψασθαι τὴν τῶν ὑπεναν-
τίων ἐπίνοιαν καὶ τὴν ὅλην ὑπόθεσιν, ὧν πραξάντων τὸ
συνταχθέν, ἐπιγνοὺς ὁ στρατηγὸς ὅτι τὰς μὲν ἡμέρας
ἐπιμελῶς παρευτακτοῦσι καὶ τηροῦσι τοὺς τόπους οἱ πολέ-
μιοι, τὰς δὲ νύκτας εἴς τινα παρακειμένην πόλιν ἀπαλλάτ-
τονται, πρὸς ταύτην τὴν ὑπόθεσιν ἁρμοζόμενος συνεστήσατο
πρᾶξιν τοιαύτην. ἀναλαβὼν τὴν δύναμιν προῆγεν ἐμφανῶς,
καὶ συνεγγίσας ταῖς δυσχωρίαις οὗ μακρὰν τῶν πολεμίων
κατεστρατοπέδευσε. τῆς δὲ νυκτὸς ἐπιγενομένης συντάξας
τὰ πυρὰ καίειν, τὸ μὲν πλεῖον μέρος τῆς δυνάμεως αὐτοῦ
κατέλιπε, τοὺς δ’ ἐπιτηδειοτάτους εὐζώνους ποιήσας διῆλθε
τὰ στενὰ τὴν νύκτα καὶ κατέσχε τοὺς ὑπὸ τῶν πολεμίων
προκαταληφθέντας τόπους, ἀποκεχωρηκότων τῶν βαρβάρων
κατὰ, τὴν συνήθειαν εἰς τὴν πόλιν.

(iii. 50.)

XL. Οὗ συμβάντος καὶ τῆς ἡμέρας ἐπιγενομένης, οἱ

