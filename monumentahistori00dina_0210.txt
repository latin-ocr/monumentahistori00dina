194 MONUMENTA HISTORIOA CELTIOA

αὐτῶν ὑπάρχειν, παρορᾶν ἠναγκάζοντο τὰ κατὰ τὴν Ἰβηρίαν,
σπουδάζοντες πρότερον ἐν καλῷ θέσθαι τὰ κατὰ τοὺς
Κελτούς. διόπερ ἀσφαλισάμενοι τὰ πρὸς τοὺς Καρχηδονίους
διὰ τῶν πρὸς τὸν Ἀσδρούβαν ὁμολογιῶν, ὑπὲρ ὧν ἄρτι
δεδηλώκαμεν, ἐνεχείρησαν ὁμοθυμαδὸν ἐν τούτοις τοῖς καιροῖς
πρὸς τοὺς κατὰ Κελτοὺς πολέμους, νομίζοντες συμφέρειν
σφίσι τὸ διακριθῆναι πρὸς τούτους·
(ii. 22.)

XVII. Οἱ δὲ Γαισάται Γαλάται συστησάμενοι δύναμιν
πολυτελῆ καὶ βαρεῖαν, ἧκον ὑπεράραντες τὰς ”Αλπεις εἰς τὸν
Πάδον ποταμόν, ἔτει μετὰ τὴν τῆς χώρας διάδοσιν ὀγδόῳ.
τὸ μὲν οὖν τῶν Ἰνσόμβρων καὶ Βοίων γένος ἔμεινε γενναίως
ἐν ταῖς ἐξ ἀρχῆς ἐπιβολαῖς, οἱ δ’ Οὑένετοι καὶ Γονομάνοι
διαπρεσβευσαμένων Ῥωμαίων τούτοις εἵλοντο συμμαχεῖν·
διὸ καὶ μέρος τι τῆς δυνάμεως καταλιπεῖν ἠναγκάσθησαν οἰ
βασιλεῖς τῶν Κελτῶν φυλακῆς χάριν τῆς χώρας πρὸς τὸν
ἀπὸ τούτων φόβον. αὐτοὶ δ’ ἐξάραντες παντὶ τῷ στρα-
τεύματι κατατεθαρρηκότως ὥρμησαν, ποιούμενοι τὴν πορείαν
ὡς ἐπὶ Τυρρηνίας, ἔχοντες πεζοὺς μὲν εἰς πεντακισμυρίους,
ἱππεῖς δὲ καὶ συνωρίδας εἰς δισμυρίους. Ῥωμαῖοι δ’ ὡς
θᾶττον ἤκουσαν τοὺς Κελτοὺς ὑπερβεβληκέναι τὰς ”Αλπεις,
Λεύκιον μὲν Αἰμίλιον ὕπατον μετὰ δυνάμεως ἐξαπέστειλαν
ὡς ἐπ’ Ἀριμίνου, τηρήσοντα ταύτῃ τῶν ἐναντίων τὴν
ἔφοδον, ἕνα δὲ τῶν ἑξαπελέκεων εἰς Τυρρηνίαν· ὁ μὲν γὰρ
ἕτερος τῶν ὑπάτων Γάιος Ἀτίλιος προεξεληλυθὼς ἔτυχεν εἰς

,

Σαρδόνα μετὰ τῶν στρατοπέδων, οἱ δ’ εν τῇ Ῥώμῃ πάντες

περιδεεῖς ἦσαν, μέγαν καὶ φοβερὸν αὑτοῖς ὑπολαμβάνοντες

