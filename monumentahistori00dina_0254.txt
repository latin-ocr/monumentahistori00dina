238 MONUMENTA HISTORICA CELTIGA

τὴν εἰς Ἰταλίαν πορείαν, πρὸς δὲ τούτοις ἡ τῆς χώρας
γενναιότης, εἰς ἢν ἀφίξονται, καὶ τὸ μέγεθος, ἔτι δὲ τῶν
ἀνδρῶν ἡ προθυμία, μεθ’ ὧν μέλλουσι ποιεῖσθαι τοὺς ἀγῶνας
πρὸς τὰς τῶν Ῥωμαίων δυνάμεις.
(iii. 44.)

XXXVIII. ‘O δὲ Ῥοδανὸς ἔχει τὰς μὲν πηγὰς ὑπὲρ τὸν
Ἀδριατικὸν μυχὸν πρὸς τὴν ἑσπέραν νευούσας, ἐν τοῖς
ἀποκλίνουσι μέρεσι τῶν ’Ἀλπεων ὡς πρὸς τὰς ἄρκτους, ῥεῖ
δὲ πρὸς δύσεις χειμερινάς,1 ἐκβάλλει δ’ εἰς τὸ Σαρδῷον
πέλαγος. φέρεται δ’ ἐπὶ πολὺ δι’ αὐλῶνος, οὗ πρὸς μὲν τὰς
ἄρκτους ’Άρδυες Κελτοὶὲ κατοικοῦσι, τὴν δ’ ἀπὸ μεσημβρίας
αὐτοῦ πλευρὰν ὁρίζουσι πᾶσαν αἱ πρὸς ἄρκτον κεκλιμέναι
τῶν ’Ἀλπεων παρώρειαι. τὰ δὲ πεδία τὰ περὶ τὸν Πάδον,
ὑπὲρ ὧν ἡμῖν εἴρηται διὰ πλειόνων, ἀπὸ τοῦ κατὰ τὸν
Ῥοδανὸν αὐλῶνος διαζευγνύουσιν αἱ τῶν προειρημένων ὀρῶν
ἀκρώρειαι, λαμβάνουσαι τὴν ἀρχὴν ἀπὸ ΚΙασσαλίας ἕως ἐπὶ
τὸν τοῦ παντὸς Ἀδρία μυχόν· ἃς τόθ’ ὑπεράρας Ἀννίβας
ἀπὸ τῶν κατὰ τὸν Ῥοδανὸν τόπων ἐνέβαλεν εἷς Ἰταλίαν-

(iii. 47.)

XXXIX. Ἀννίβας δ’ ἐν ἡμέραις δέκα πορευθεὶς παρὰ
τὸν ποταμὸν εἰς ὀκτακοσίους σταδίους ἤρξατο τῆς πρὸς τὰς
”Αλπεις ἀναβολῆς, καὶ συνέβη μεγίστοις αὐτὸν περιπεσεῖν
κινδύνοις. ἕως μὲν γὰρ ἐν τοῖς ἐπιπέδοις ἦσαν, ἀπείχοντο
πάντες αὐτῶν οἶ κατὰ μέρος ἡγεμόνες τῶν Ἀλλοβρίγων, τὰ
μὲν τοὺς ἱππεῖς δεδιότες τὰ δὲ τοὺς παραπέμποντας βαρ-
βάρους· ἐπειδὴ δ’ ἐκεῖνοι μὲν εἰς τὴν οἰκείαν ἀπηλλάγησαν,
οἱ δὲ περὶ τὸν Ἀννίβαν ἤρξαντο προάγειν εἰς τὰς δυσχωρίας,

τότε συναθροίσαντες οἱ τῶν Ἀλλοβρίγων ἡγεμόνες ἱκανόν τι

