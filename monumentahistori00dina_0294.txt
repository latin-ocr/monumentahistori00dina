278 MONUMENTA HISTORICA CELTICA

πάντως ἀποκτεῖναι. ταῦτα δὲ προθέμενοι κατὰ τὴν ἐπιοῦσαν
ἐκαραδόκουν τὴν παρουσίαν τῶν Ῥωμαίων, ἑτοίμους ἔχοντες

ἱππεῖς εἷς χιλίους.

LXX. “Οτι κατὰ τοὺς καιροὺς τούτους κατὰ τὴν Ἀσίαν
Γναίου τοῦ τῶν Ῥωμαίων στρατηγοῦ παραχειμάζοντος ἐν
Ἐφέσῳ, κατὰ τὸν τελευταῖον ἐνιαυτὸν τῆς ὑποκειμένης
ὀλυμπιάδος, παρεγένοντο πρεσβεῖαι παρά τε τῶν ζΕλληνίδων
πόλεων τῶν ἐπὶ τῆς Ἀσίας καὶ παρ’ ἑτέρων πλειόνων,
συμφοροῦσαι στεφάνους τῷ Γναίῳ διὰ τὸ νενικηκέναι τοὺς
Γαλάτας. ἅπαντες γὰρ οἱ τὴν ἐπὶ τάδε τοῦ Ταύρου κατ-
οικοῦντες οὐχ οὕτως ἐχάρησαν Ἀντιόχου λειφθέντος ἐπὶ
τῷ δοκεῖν ἀπολελύσθαι τινὲς μὲν φόρων οἱ δὲ φρουρᾶς,
καθόλου δὲ πάντες βασιλικῶν προσταγμάτων, ὡς ἐπὶ τῷ
τὸν ἀπὸ τῶν βαρβάρων αὐτοῖς φόβον ἀφῃρῆσθαι καὶ δοκεῖν
ἀπηλλάχθαι τῆς τούτων ὕβρεως καὶ παρανομίας. ἣλθε δὲ
καὶ παρ’ Ἀντιόχου ὒΙουσαῖος καὶ παρὰ τῶν Γαλατῶν
πρεσβευταί, βουλόμενοι μαθεῖν ἐπὶ τίσιν αὐτοὺς δεῖ ποιεῖσ-
θαι τὴν φιλίαν. ὁμοίως δὲ καὶ παρὰ Ἀριαράθου τοῦ τῶν
Καππαδοκῶν βασιλέως. . . . ὁ δὲ στρατηγὸς τὰς μὲν παρὰ
τῶν πόλεων πρεσβείας πάσας ἐπαινέσας καὶ φιλανθρώπως
ἀποδεξάμενος ἐξαπέστειλε, τοῖς δὲ Γαλάταις ἀπεκρίθη διότι
προσδεξάμενος Εὐμένη τὸν βασιλέα, τότε ποιήσεται τὰς
πρὸς αὐτοὺς συνθήκας.

›-

LXXI. ‘'O'n Ὀρτιάγων ὁ Γαλάτης, τῶν ἐν τῃ Ἀσία
Βασιλεύων, ἐπεβάλετο τὴν ἁπάντων τῶν Γαλατῶν δυνασ-
τείαν εἰς αὑτὸν μεταστῆσαι, καὶ πολλὰ πρὸς τοῦτο τὸ μέρος
ἐφόδια προσεφέρετο καὶ φύσει καὶ τριβῇ. καὶ γὰρ εὐερ-

γετικὸς ἦν καὶ μεγαλόψυχος καὶ κατὰ τὰς ἐντεύξεις εὔχαρις

