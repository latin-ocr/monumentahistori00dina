184 MONUMENTA HISTORICA OELTICA

παραπλησίαν ἐποιήσαντο τὴν ἀποχώρησιν εἰς τὴν οἰκείαν.
ἀπὸ δὲ τούτου τοῦ φόβου τριακαίδεκα μὲν ἔτη τὴν ἡσυχίαν
ἔσχον, μετὰ δὲ ταῦτα συνορῶντες αὐξανομένην τὴν Ῥωμαίων
δύναμιν εἰρήνην ἐποιήσαντο καὶ συνθήκας.
(ii. 18.)

XHI. Ἐν αἶς ἔτη τριάκοντα μείναντες ἐμπεδῶς, αὖθις
γενομένου κινήματος ἐκ τῶν Τρανασαλπίνων δείσαντες μὴ
πόλεμος αὐτοῖς ἐγερθῇ βαρύς, ἀπὸ μὲν αὑτῶν ἔτρεψαν τὰς
ὁρμῑὶς τῶν ἐξανισταμένων δωροφοροῦντες καὶ προτιθέμενοι
τὴν συγγένειαν, ἐπὶ δὲ Ῥωμαίους παρώξυναν καὶ μετέσχον
αὐτοῖς τῆς στρατείας, ἐν ᾗ τὴν ἔφοδον ποιησάμενοι διὰ
Τυρρηνίας ὁμοῦ συστρατευσαμένων σφίσι Τυρρηνῶν, καὶ
περιβαλόμενοι λείας πλῆθος, ἐκ μὲν τῆς Ῥωμαίων ἐπαρχίας
ἀσφαλῶς ἐπανῆλθον, εἰς δὲ τὴν οἰκείαν ἀφικόμενοι καὶ
στασιάσαντες περὶ τὴν τῶν εἰλημμένων πλεονεξίαν τῆς τε
λείας καὶ τῆς αὐτῶν δυνάμεως τὸ πλεῖστον μέρος διέφθειραν-
τοῦτο δὲ σύνηθές ἐστι Γαλάταις πράττειν, ἐπειδὰν σφετερί-
σωνταί τι τῶν πέλας, καὶ μάλιστα διὰ τὰς ἀλόγους
οἰνοφλυγίας καὶ πλησμονάς. μετὰ δὲ ταῦτα πάλιν ἔτει
τετάρτῳ συμφρονήσαντες ἅμα Σαυνῖται καὶ Γαλάται παρε-
τάξαντο Ῥωμαίοις ἐν τῇ Καμερτίων χώρα, καὶ πολλοὺς
αὐτῶν ἐν τῷ κινδύνῳ διέφθειραν· ἐν ᾦ καιρῷ προσφιλονεική-
σαντες πρὸς τὸ γεγονὸς ἐλάττωμ’ αὐτοῖς Ῥωμαῖοι μετ’ ὀλίγας
ἡμέρας ἐξῆλθον, καὶ συμβαλόντες πᾶσι τοῖς στρατοπέδοις
ἐν τῇ τῶν Σεντινατῶν χώρᾳ πρὸς τοὺς προειρημένους τοὺς
μὲν πλείστους ἀπέκτειναν, τοὺς δὲ λοιποὺς ἠνάγκασαν

προτροπάδην ἑκάστους εἰς τὴν οἰκείαν φυγεῖν. διαγενομένων

