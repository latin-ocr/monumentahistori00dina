160 MONUMENTA HISTORIOA CELTIOA²3

καὶ τὴν καθόλου στενοχωρίαν τῆς πόλεως, ἐγχειρεῖν παραι-
τεῖσθαι μέρος τι τῶν ἐξ ὁμολόγου προσοφειλομένων ὀψωνίων,
εὐθέως διαφορὰ καὶ στάσις ἐγεννᾶτο καὶ συνδρομαὶ συνεχεῖς
ἐγίνοντο, ποτὲ μὲν κατὰ γένη ποτὲ δ’ ὁμοῦ πάντων. ὡς δ’ ἂν
μήθ’ ὁμοεθνῶν μήθ’ ὁμογλώττων ὑπαρχόντων, ἣν ἀμιξίας καὶ
θορύβου καὶ τῆς λεγομένης τύρβης πλῆρες τὸ στρατόπεδον.
. ἦσαν γὰρ οἱ μὲν Ἴβηρες οἱ δὲ Κελτοί, τινὲς δὲ
Λιγυστῖνοι καὶ Βαλιαρεῖς, οὐκ ὀλίγοι δὲ μιξέλληνες, ὧν οἱ
πλείους αὐτόμολοι καὶ δοῦλοι· τὸ δὲ μέγιστον μέρος αὐτῶν
ἧν Λίβυες. . . . διαπιστήσαντες δὲ τοῖς κατὰ μέρος ἡγε-
μόσιν, ἐξοργισθέντες δὲ πρὸς τοὺς Καρχηδονίους ὥρμησαν
πρὸς τὴν πόλιν, καὶ κατεστρατοπέδευσαν ἀπέχοντες ὡς ἂν
ἑκατὸν καὶ εἴκοσι στάδια τῆς Καρχηδόνος, ἐπὶ τῷ καλουμένῳ
Τύνητι, πλείους ὄντες τῶν δισμυρίων. . . .
Πεφρονηματισμένων δὲ καὶ πεπεισμένων διὰ τοὺς προγεγο-
νότας αὐτοῖς ἐν Σικελία πρὸς τὰ Ῥωμαϊκὰ στρατόπεδα
κινδύνους μὴ οἷον Καρχηδονίους ἀντοφθαλμῆσαί ποτ’ ἂν
πρὸς αὐτοὺς ἐν τοῖς ὅπλοις, ἀλλὰ μηδὲ τῶν λοιπῶν ἀνθρώπων
μηδένα ῥαδίως. διόπερ ἅμα τῷ συγχωρῆσαι τὰ περὶ τῶν
ὀψωνίων αὐτοῖς τοὺς Καρχηδονίους εὐθέως ἐπέβαινον καὶ
τῶν τεθνεώτων ἵππων ἀπῄτουν τὰς ἀξίας, προσδεξαμένων
δὲ καὶ τοῦτο, πάλιν τῆς προσοφειλομένης σιτομετρίας ἐκ

πλείονος χρόνου τὴν μεγίστην γεγονυῖαν ἐν τῷ πολέμῳ τιμὴν

