246 MONUMENTA HISTORIOA OELTIGA

τὴν ὅλην ἐπιβολήν. τῶν δὲ φασκόντων καλῶς εἰδέναι καὶ
τὴν τῆς πόλεως ἅλωσιν καὶ τὴν τῶν ἐγχειρησάντων αὐτὸν
ἀδικεῖν ἀπώλειαν, καὶ διασαφούντων ὅτι πάρεισι διὰ ταῦτα
βουλόμενοι μήτε ποιῆσαι μήτε παθεῖν δυσχερὲς μηδέν,
ὑπισχνουμένων δὲ καὶ δώσειν ἐξ αὐτῶν ὅμηρα, πολὺν μὲν
χρόνον ηὐλαβεῖτο καὶ διηπίστει τοῖς λεγομένοις, συλλογιζό-
μενος δὲ '³¹² ὡς δεξάμενος μὲν τὰ προτεινόμενα, τάχ’ ἂν
ἴσως εὐλαβεστέρους καὶ πραοτέρους ποιήσαι τοὺς παραὙεὙο-
νότας, μὴ προσδεξάμενος δὲ προδήλους ἕξει πολεμίους αὐτούς,
συγκατένευσε τοῖς λεγομένοις καὶ συνυπεκρίθη τίθεσθαι
φιλίαν πρὸς αὐτούς. τῶν δὲ βαρβάρων τὰ ὅμηρα παραδόντων
καὶ θρέμμασι χορηγούντων ἀφθόνως καὶ καθόλου διδόντων
σφᾶς αὐτοὺς εἰς τὰς χεῖρας ἀπαρατηρήτως, ἐπὶ ποσὸν
ἐπίστευσαν οἱπερὶ τὸν Ἀννίβαν, ὥστε καὶ καθηγεμόσιν
αὐτοῖς χρῆσθαι πρὸς τὰς ἑξῆς δυσχωρίας. προπορευομένων
δ’ αὐτῶν ἐπὶ δύ’ ἡμέραις, συναθροισθέντες οἱ προειρημένοι
καὶ συνακολουθήσαντες ἐπιτίθενται, φάραγγά τινα δύσβατον
καὶ κρημνώδη περαιουμένων αὐτῶν.
(iii. 5⁸2.)

XLII. Ἐν ᾧ καιρῷ πάντας ἂν ἄρδην ἀπολέσθαι συνέβη
τοὺς περὶ τὸν Ἀννίβαν, εἰ μὴ δεδιότες ἀκμὴν ἐπὶ ποσὸν καὶ
προορώμενοι τὸ μέλλον τὰ μὲν σκευοφόρα καὶ τοὺς ἱππεῖς*

εἶχον ἐν τῇ πρωτοπορείᾳ, τοὺς δ’ ὁπλίτας ἐπὶ τῆς οὐραγίας·

