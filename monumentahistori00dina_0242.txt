226 MONUMENTA HISTORIOA OELTIOA

ἐκχωρησάντων εἰς τὸ Μεδιόλανον τῶν Γαλατῶν, ὅσπερ
ἐστὶ κυριώτατος τόπος τῆς τῶν Ἰνσόμβρων χώρας. οἷς ἐκ
ποδὸς ἐπακολουθήσαντος τοῦ Γναίου καὶ προσβαλόντος
ἄφνω πρὸς τὸ Μεδιόλανον τὸ μὲν πρῶτον ἡσυχίαν ἔσχον,
ἀπολυομένου δ’ αὐτοῦ πάλιν εἰς τὰς Ἀχέρρας ἐπεξελθόντες
καὶ τῆς οὐραγίας ἁψάμενοι θρασέως πολλοὺς μὲν νεκροὺς
ἐποίησαν, μέρος δέ τι καὶ φυγεῖν αὐτῶν ἠνάγκασαν, ἕως ὁ
Γναῖος ἀνακαλεσάμενος τοὺς ἐκ τῆς πρωτοπορείας παρώρμησε
στῆναι καὶ συμβαλεῖν τοῖς πολεμίοις. οἱ μὲν οὖν Ῥωμαῖοι
πειθαρχήσαντες τῷ στρατηγῷ διεμάχοντο πρὸς τοὺς ἐπικει-
μένους εὐρώστως· οἱ δὲ Κελτοὶ διὰ τὸ παρὸν εὐτύχημα
μείναντες ἐπὶ ποσὸν εὐθαρσῶς, μετ’ οὐ πολὺ τραπέντες
ἔφευγον εἰς τὰς παρωρείας. ὁ δὲ Γναῖος ἐπακολουθήσας τήν
τε χώραν ἐπόρθει καὶ τὸ Μεδιόλανον εἷλε κατὰ κράτος· οὔ
συμβαίνοντος οἱ προεστῶτες τῶν Ἰνσόμβρων, ἀπογνόντες
τὰς τῆς σωτηρίας ἐλπίδας, πάντα τὰ καθ’ αὑτοὺς ἐπέτρεψαν
Ῥωμαίοις.
(ii. 34.)

XXIX. ‘O μὲν οὖν πρὸς τοὺς Κελτοὺς πόλεμος τοιοῦτον
ἔσχε τὸ τέλος, κατὰ μὲν τὴν ἀπόνοιαν καὶ τόλμαν τῶν
ἀγωνιζομένων ἀνδρῶν, ἔτι δὲ κατὰ τὰς μάχας καὶ τὸ πλῆθος
τῶν ἐν αὐταῖς ἀπολλυμένων καὶ παραταττομένων οὐδενὸς
καταδεέστερος τῶν ἱστορημένων, κατὰ δὲ τὰς ἐπιβολὰς καὶ
τὴν ἀκρισίαν τοῦ κατὰ μέρος χειρισμοῦ τελέως εὐκαταφρόνη-
τος διὰ τὸ μὴ τὸ πλεῖον ἀλλὰ συλλήβδην ἅπαν τὸ γινόμενον
ὑπὸ τῶν Γαλατῶν θυμῷ μᾶλλον ἢ λογισμῷ βραβεύεσθαι·
περὶ ὧν ἡμεῖς, συνθεωρήσαντες μετ’ ὀλίγον χρόνον αὐτοὺς ἐκ

Α N Χ Ι Ι 9 Ι Χ 5 Ι Ι
των περι τον Παδον πεδιων εξωσθεντας πλην ολιγων τοπων

