196 MONUMENTA HISTORICA CELTICA

ἐπιφέρεσθαι κίνδυνον. ἔπασχον δὲ τοῦτ’ εἰκότως, ἔτι περὶ
Γαλατῶν ἐγκαθημένου ταῖς ψυχαῖς αὐτῶν τοῦ παλαιοῦ
φόβου. διὸ καὶ πρὸς ταύτην ἀναφέροντες τὴν ἔννοιαν τὰ μὲν
συνήθροιζον τὰ δὲ κατέγραφον στρατόπεδα, τοῖς δ’ ἑτοίμοις
εἶναι παρήγγελλον τῶν συμμάχων. καθόλου δὲ τοῖς ὑποτε-
ταγμένοις ἀναφέρειν ἐπέταξαν ἀπογραφὰς τῶν ἐν ταῖς
ἡλικίαις, σπουδάζοντες εἰδέναι τὸ σύμπαν πλῆθος τῆς
ὑπαρχούσης αὐτοῖς δυνάμεως. σίτου δὲκαὶ βελῶν καὶ τῆς
ἄλλης ἐπιτηδειότητος πρὸς πόλεμον τηλικαύτην ἐποιήσαντο
κατασκευὴν ἡλίκην οὐδείς πω μνημονεύει πρότερον. συνηρ-
γεῖτο δ’ αὐτοῖς πάντα καὶ πανταχόθεν ἑτοίμως· καταπε-
πληγμένοι γὰρ οἱ τὴν Ἰταλίαν οἰκοῦντες τὴν τῶν Γαλατῶν
ἔφοδον, οὐκέτι Ῥωμαίοις ἡγοῦντο συμμαχεῖν οὐδὲ περὶ τῆς
τούτων ἡγεμονίας γίνεσθαι τὸν πόλεμον, ἀλλὰ περὶ σφῶν
ἐνόμιζον ἕκαστοι καὶ τῆς ἰδίας πόλεως καὶ χώρας ἐπιφέρεσθαι
τὸν κίνδυνον, διόπερ ἑτοίμως τοῖς παραγγελλομένοις ὑπήκουον.
(ii. 23.)

XVIII. Ἵνα δὲ συμφανὲς ἐπ’ αὐτῶν γένηται τῶν ἔργων
ἡλίκοις Ἀννίβας ἐτόλμησε πράγμασιν ἐπιθέσθαι μετὰ ταῦτα,
καὶ πρὸς ἡλίκην δυναστείαν παραβόλως ἀντοφθαλμήσας ἐπὶ
τοσοῦτο καθίκετο τῆς προθέσεως ὥστε τοῖς μεγίστοις συμ-
πτώμασι περιβάλλειν Ῥωμαίους, ῥητέον ἂν εἴη τὴν παρα-
σκευὴν καὶ τὸ πλῆθος τῆς ὑπαρχούσης αὐτοῖς τότε δυνάμεως.
μετὰ μὲν δὴ τῶν ὑπάτων ἐξεληλύθει τέτταρα στρατόπεδα
Ῥωμαϊκά, πεντάκις μὲν χιλίους καὶ διακοσίους πεζοὺς ἱππεῖς
δὲ τριακοσίους ἔχον ἕκαστον· σύμμαχοι δὲ μεθ’ ἑκατέρων

ἦσαν οἱ συνάμφω πεζοὶ μὲν τρισμύριοι, δισχίλιοι δ’ ἱππεῖς

