234 MONUMENTA HISTORICA CELTICA

ἐπιτόπους γίνεσθαι, τὸν ἀριθμὸν ὄντας εἰς ἑκατέραν τὴν
πόλιν εἰς ἑξακισχιλίους· ὧν τὴν μὲν μίαν ἔκτιζον ἐπὶ τάδε
τοῦ Πάδου ποταμοῦ, προσαγορεύσαντες Πλακεντίαν, τὴν δ’
ἄλλην ἐπὶ θάτερα, κατονομάσαντες Κρεμώνην. ἤδη δὲ
τούτων συνῳκισμένων οἱ Βοῖοι καλούμενοι Γαλάται, πάλαι
μὲν οἷον λοχῶντες τὴν πρὸς Ῥωμαίους φιλίαν, οὐκ ἔχοντες
δὲ τότε καιρόν, μετεωριζόμενοι καὶ πιστεύοντες ἐκ τῶν
διαπεμπομένων τῇ παρουσία τῶν Καρχηδονίων ἀπέστησαν
ἀπὸ Ῥωμαίων, ἐγκαταλιπόντες τοὺς ὁμήρους οὓς ἔδοσαν
ἐκβαίνοντες ἐκ τοῦ πολέμου τοῦ προγεγονότος, ὑπὲρ οὗ τὴν
ἐξήγησιν ἡμεῖς ἐν τῇ προτέρα βύβλῳ ταύτης ἐποιησάμεθα.
παρακαλέσαντες δὲ τοὺς Ἴνσομβρας καὶ συμφρονήσαντες
κατὰ τὴν προγεγενημένην ὀργὴν κατέσυραν τὴν κατακεκλη-
ρουχημένην χώραν ὑπὸ Ῥωμαίων, καὶ τοὺς φεύγοντας
συνδιώξαντες εἰς Μοτίνην, ἀποικίαν ὑπάρχουσαν Ῥωμαίων,
ἐπολιόρκουν. ἐν οἷς καὶ τρεῖς ἄνδρας τῶν ἐπιφανῶν συνέ-
κλεισαν, τοὺς ἐπὶ τὴν διαίρεσιν τῆς χώρας ἀπεσταλμένους·
ὧν εἷς μὲν ἦν Γάιος Λυτάτιος καὶ τὴν ὕπατον ἀρχὴν εἰληφώς,
οἱ δὲ δύο τὴν ἑξαπέλεκυν. οἰομένων δὲ δεῖν τούτων εἷς
λόγους σφίσι συνελθεῖν ὑπήκουσαν οἱ Βοῖοι· τῶν δ’ ἀνδρῶν
ἐξελθόντων παρασπονδήσαντες συνέλαβον αὐτούς, ε’λπί-
σαντες διὰ τούτων κομιεῖσθαι τοὺς αὑτῶν ὁμήρους. Λεύκιος
δὲ Μάλιος ἑξαπέλεκυς ὑπάρχων καὶ προκαθήμενος ἐπὶ τῶν
τόπων μετὰ δυνάμεως, ἀκούσας τὸ γεγονὸς ἐβοήθει κατὰ
σπουδήν. οἱ δὲ Βοῖοι συνέντες αὐτοῦ τὴν παρουσίαν, ἔν
τισι δρυμοῖς ἑτοιμάσαντες ἐνέδρας, ἅμα τῷ παρελθεῖν εἰς

τοὺς ὑλώδεις τόπους πανταχόθεν ἅμα προσπεσόντες πολλοὺς

