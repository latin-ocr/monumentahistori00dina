250 MONUMENTA HISTORIOA OELTICA

κοινωνεῖν τοῖς Καρχηδονίοις τῶν πραγμάτων κατὰ τὴν ἐξ
ἀρχῆς ἐπιβολήν, παρηλλαχότων δὲ τῶν Ῥωμαϊκῶν στρατι-
πέδων ἤδη τοὺς πλείστους αὐτῶν καὶ διακεκλεικότων ἡσυχίαν
ἦγον· τινὲς δὲ καὶ συστρατεύειν ἠναγκάζοντο τοῖς Ῥωμαίοις.
εἰς ἃ βλέπων Ἀννίβας ἔκρινε μὴ μέλλειν ἀλλὰ προάγειν
εἰς τοῦμπροσθεν καὶ πράττειν τι πρὸς τὸ θαρρῆσαι τοὺς
βουλομένους μετέχειν σφίσι τῶν αὐτῶν ἐλπίδων.
(iii. 60.)

XLIV. Ἀννίβας μὲν οὖν διὰ τοιοῦδέ τινος ἐνεχείρει
τρόπου ποιεῖσθαι τὴν παραίνεσιν. συναγαγὼν γὰρ τὰ
πλήθη παρήγαγεν νεανίσκους τῶν αἰχμαλώτων, οὓς εἰλήφει
κακοποιοῦντας τὴν πορείαν ἐν ταῖς περὶ τὰς ’Άλπεις
δυσχωρίαις. τούτους δὲ κακῶς διετίθετο παρασκευαζόμενος
πρὸς τὸ μέλλον· καὶ γὰρ δεσμοὺς εἶχον βαρεῖς καὶ τῷ λιμῷ
συνέσχηντο, καὶ ταῖς πληγαῖς αὐτῶν τὰ σώματα διέφθαρτο.
καθίσας οὖν τούτους εἰς τὸ μέσον προέθηκε πανοπλίας
Γαλατικάς, οἵαις εἰώθασιν οἱ βασιλεῖς αὐτῶν, ὅταν μονο-
μαχεῖν μέλλωσιν, κατακοσμεῖσθαι· πρὸς δὲ τούτοις ἵππους
παρέστησε καὶ σάγους εἰσήνεγκε πολυτελεῖς. κᾶπειτα τῶν
νεανίσκων ἤρετο τίνες αὐτῶν βούλονται διαγωνίσασθαι πρὸς
ἀλλήλους ἐφ’ ᾧ τὸν μὲν νικήσαντα τὰ προκείμενα λαμβάνειν
ἆθλα, τὸν δ’ ἡττηθέντα τῶν παρόντων ἀπηλλάχθαι κακῶν
τελευτήσαντα τὸν βίον. πάντων δ’ ἀναβοησάντων ἅμα καὶ
δηλούντων ὅτι βούλονται μονομαχεῖν, κληρώσασθαι προσέ-
ταξε, καὶ δύο τοὺς λαχόντας καθοπλισαμένους ἐκέλευσε

μάχεσθαι πρὸς ἀλλήλους. παραυτίκα μὲν οὖν ἀκούσαντες

