212 MONUMENTA HISTORICA CELTIOA

Κελτῶν δυνάμεως. ἀναρίθμητον μὲν γὰρ ἣν τὸ τῶν βυκανη-
τῶν καὶ σαλπιγκτῶν πλῆθος, οἷς ἄμα τοῦ παντὸς στρατοπέδου
συμπαιανίζοντος τηλικαύτην καὶ τοιαύτην συνέβαινε γίνεσθαι
κραυγὴν ὥστε μὴ μόνον τὰς σάλπιγγας καὶ τὰς δυνάμεις
ἀλλὰ καὶ τοὺς παρακειμένους τόπους συνηχοῦντας ἐξ αὐτῶν
δοκεῖν προίεσθαι φωνήν· ε’κπληκτικὴ δ’ ἣν καὶ τῶν γυμνῶν
προεστώτων ἀνδρῶν ἤ τ’ ἐπιφάνεια καὶ κίνησις ὡς ἃν
διαφερόντων ταῖς ἀκμαῖς καὶ τοῖς εἴδεσι. πάντες δ’ οἱ τὰς
πρώτας κατέχοντες σπείρας χρυσοῖς μανιάκαις καὶ περιχεί-
ροις ἦσαν κατακεκοσμημένοι. πρὸς ἃ βλέποντες οἱ Ῥωμαῖοι
τὰ μὲν ἐξεπλήττοντο, τὰ δ’ ὑπὸ τῆς τοῦ λυσιτελοῦς ἐλπίδος
ἀγόμενοι διπλασίως παρωξύνοντο πρὸς τὸν κίνδυνον.

(ii. 29.)

XXIV. Πλὴν ἅμα τῷ τοὺς ἀκοντιστὰς προελθόντας ἐκ
τῶν Ῥωμαϊκῶν στρατοπέδων κατὰ τὸν ἐθισμὸν εἰσακοντίζειν
ἐνεργοῖς καὶ πυκνοῖς τοῖς βέλεσιν, τοῖς μὲν ὀπίσω τῶν
Κελτῶν πολλὴν εὐχρηστίαν οἱ σάγοι μετὰ τῶν ἀναξυρίδων
παρεῖχον, τοῖς δὲ γυμνοῖς προεστῶσι παρὰ τὴν προσδοκίαν
τοῦ πράγματος συμβαίνοντος τάναντία πολλὴν ἀπορίαν καὶ
δυσχρηστίαν παρεῖχε τὸ γινόμενον· οὐ γὰρ δυναμένου τοῦ
Γαλατικοῦ θυρεοῦ τὸν ἄνδρα περισκέπειν, ὅσῳ γυμνὰ καὶ
μείζω τὰ σώματ’ ἣν, τοσούτῳ συνέβαινε μᾶλλον τὰ βέλη
πίπτειν ἔνδον. τέλος δ’ οὐ δυνάμενοι μὲν ἀμύνασθαι τοὺς
εἰσακοντίζοντας διὰ τὴν ἀπόστασιν καὶ τὸ πλῆθος τῶν
πιπτόντων βελῶν, περικακοῦντες δὲ καὶ δυσχρηστούμενοι
τοῖς παροῦσιν, οἱμὲν εἷς τοὺς πολεμίους ὑπὸ τοῦ θυμοῦ καὶ
τῆς ἀλογιστίας εἰκῇ προσπίπτοντες καὶ διδόντες σφᾶς αὐτοὺς

ἑκουσίως ἀπέθνησκον, οἱ δ’ εἰς τοὺς φίλους ἀναχωροῦντες

