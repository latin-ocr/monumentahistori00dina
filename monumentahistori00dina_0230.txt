214 MONUMENTA HISTORIOA OELTICA

ἐπὶ πόδα καὶ προδήλως ἀποδειλιῶντες διέστρεφον τοὺς
κατόπιν. τὸ μὲν οὖν τῶν Γαισάτων φρόνημα παρὰ τοῖς
ἀκοντισταῖς τούτῳ τῷ τρόπῳ κατελύθη, τὸ δὲ τῶν Ἰνσόμβρων
καὶ Βοίων ἔτι δὲ Ταυρίσκων πλῆθος, ἅμα τῷ τοὺς Ῥωμαίους
δεξαμένους τοὺς ἑαυτῶν ἀκοντιστὰς προσβάλλειν σφίσι τὰς
σπείρας, συμπεσὸν τοῖς πολεμίοις ἐκ χειρὸς ἐποίει μάχην
ἐχυράν· διακοπτόμενοι γὰρ ἔμενον ἐπ’ ἴσον ταῖς ψυχαῖς,
αὐτῷ τούτῳ καὶ καθόλου καὶ κατ’ ἄνδρα λειπόμενοι, ταῖς
τῶν ὅπλων κατασκευαῖς. οἱ μὲν οὖν θυρεοὶ πρὸς ἀσφάλειαν,
αἱ δὲ μάχαιραι πρὸς πρᾶξιν μεγάλην διαφορὰν * * * ἔχειν,
τὴν δὲ Γαλατικὴν καταφορὰν ἔχειν μόνον. ἐπεὶ δ’ ἐξ
ὑπερδεξίων καὶ κατὰ κέρας οἱ τῶν Ῥωμαίων ἱππεῖς ἐμβαλόν-
τες ἀπὸ τοῦ λόφου προσέφερον τὰς χεῖρας ἐρρωμένως, τόθ’ οἱ
μὲν πεζοὶ τῶν Κελτῶν ἐν αὐτῷ τῷ τῆς παρατάξεως τόπῳ
κατεκόπησαν, οἱ δ’ ἱππεῖς πρὸς φυγὴν ὥρμησαν.
(ii. 30.)

XXV. Ἀπέθανον μὲν οὖν τῶν Κελτῶν εἰς τετρακισμυρίους,
ἑάλωσαν δ’ οὐκ ἐλάττους μυρίων, ἐν οἷς καὶ τῶν βασιλέων
Κογκολιτάνος. ὁ δ’ ἕτερος αὐτῶν Ἀνηρόεστος, εἴς τινα
τόπον συμφυγὼν μετ’ ὀλίγων, προσήνεγκε τὰς χεῖρας αὑτῷ
καὶ τοῖς ἀναγκαίοις· ὁ δὲ στρατηγὸς τῶν Ῥωμαίων τὰ μὲν
σκῦλα συναθροίσας εἰς τὴν Ῥώμην ἀπέστειλε, τὴν δὲ λείαν
ἀπέδωκε τοῖς προσήκουσιν. αὐτὸς δ’ ἀναλαβὼν τὰ στρατό-
πεδα καὶ διελθὼν παρ’ αὐτὴν τήν Λιγυστικὴν εἰς τὴν τῶν

Βοίων ἐνέβαλε χώραν. πληρώσας δὲ τὰς ὁρμὰς τῶν στρατο-

