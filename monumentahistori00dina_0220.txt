204 MONUMENTA HISTORICA OELTIGA

τῆς δυνάμεως, ποιούμενος τὴν πορείαν ἐπὶ τὸν προειρημένον
βουνόν. οἱ δὲ τῶν Γαλατῶν ἡγεμόνες ἀφορῶντες τὰ πυρὰ
τῆς νυκτὸς καὶ συλλογιζόμενοι τὴν παρουσίαν τῶν πολεμίων
συνήδρευον. οἷς Ἀνηροέστης ὁ βασιλεὺς γνώμην εἰσέφερε
λέγων ὅτι δεῖ τοσαύτης λείας ἐγκρατεῖς γεγονότας-ἢν γάρ,
ὡς ἔοικε, καὶ τὸ τῶν σωμάτων καὶ θρεμμάτων πλῆθος, ἔτι δὲ
τῆς ἀποσκευῆς ἧς εἶχον, ἀμύθητον· διόπερ ἔφη δεῖν μὴ
κινδυνεύειν ἔτι μηδὲ παραβάλλεσθαι τοῖς ὅλοις, ἀλλ’ εἰς τὴν
οἰκείαν ἀδεῶς ἐπανάγειν, ταῦτα δ’ ἀποσκευασαμένους καὶ
γενομένους εὐζώνους αὖθις ἐγχειρεῖν ὁλοσχερῶς, ἐὰν δοκῇ,
τοῖς Ῥωμαίων πράγμασιν. δόξαντος δὲ σφίσι κατὰ τὴν
’Λνηροέστου γνώμην χρήσασθαι τοῖς παροῦσιν, οὗτοι μὲν
τῆς νυκτὸς ταῦτα βουλευσάμενοι, πρὸ φωτὸς ἀναζεύξαντες
προῆγον παρὰ θάλατταν διὰ τῆς Τυρρηνῶν χώρας· ὁ δὲ
Λεύκιος ἀναλαβὼν ἐκ τοῦ βουνοῦ τὸ διασῳζόμενον τοῦ
στρατοπέδου μέρος ἅμα ταῖς ἰδίαις δυνάμεσι τὸ μὲν
διακινδυνεύειν ἐκ παρατάξεως οὐδαμῶς ἔκρινε συμφέρειν,
ἐπιτηρεῖν δὲ μᾶλλον καιροὺς καὶ τόπους εὐφυεῖς ἑπόμενος,
ἐάν πού τι βλάψαι τοὺς πολεμίους ἢ τῆς λείας ἀποσπάσαι
δυνηθῇ.
(ii. 26.)

XXI. Κατὰ δὲ τοὺς καιροὺς τούτους ἐκ Σαρδόνος μετὰ
τῶν στρατοπέδων Γάιος Ἀτίλιος ὕπατος εἰς Πίσας καταπε-
πλευκὼς προῆγε μετὰ τῆς δυνάμεως εἰς Ῥώμην, ἐναντίαν
ποιούμενος τοῖς πολεμίοις τὴν πορείαν. ἤδη δὲ περὶ

Τελαμῶνα τῆς Τυρρηνίας τῶν Κελτῶν ὑπαρχόντων, οἱ

