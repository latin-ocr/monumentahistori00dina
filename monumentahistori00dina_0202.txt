186 MONUMENTA HISTORICA CELTICA

δὲ πάλιν ἐτῶν δέκα παρεγένοντο Γαλάται μετὰ μεγάλης
στρατιᾶς πολιορκήσοντες τὴν Ἀρρητίνων πόλιν, Ῥωμαῖοι δὲ
παραβοηθήσαντες καὶ συμβαλόντες πρὸ τῆς πόλεως ἡττή-
θησαν. ἐν δὲ τῇ μάχῃ ταύτῃ Λευκίου τοῦ στρατηγοῦ
τελευτήσαντος Μάνιον ἐπικατέστησαν τὸν Κόριον, οὗ πρεσ-
βευτὰς ἐκπέμψαντος εἰς Γαλατίαν ὑπὲρ τῶν αἰχμαλώτων
παρασπονδήσαντες ἐπανείλοντο τοὺς πρέσβεις. τῶν δὲ
Ῥωμαίων ὑπὸ τὸν θυμὸν ἐκ χειρὸς ἐπιστρατευσαμένων,
ἀπαντήσαντες συνέβαλλον οἱ Σήνωνες καλούμενοι Γαλάται.
Ῥωμαῖοι δ’ ἐκ παρατάξεως κρατήσαντες αὐτῶν τοὺς μὲν
πλείστους ἀπέκτειναν τοὺς δὲ λοιποὺς ἐξέβαλον, τῆς δὲ
χώρας ἐγένοντο πάσης ἐγκρατεῖς, εἰς ἣν καὶ πρώτην τῆς
Γαλατίας ἀποικίαν ἔστειλαν τὴν Σήνην προσαγορευομένην
πόλιν, ὁμώνυμον οὖσαν τοῖς πρότερον αὐτὴν κατοικοῦσι
Γαλάταις* ὑπὲρ ἧς ἀρτίως διεσαφήσαμεν, φάσκοντες αὐτὴν
παρὰ τὸν Ἀδρίαν ἐπὶ τῷ πέρατι κεῖσθαι τῶν περὶ τὸν Πάδον
πεδίων. ..
(11. 19.)

XIV. Οἱ δὲ Βοῖοι θεωροῦντες ἐκπεπτωκότας τοὺς Σήνωνας,
καὶ δείσαντες περὶ σφῶν καὶ τῆς χώρας μὴ πάθωσι τὸ
παραπλήσιον, ἐξεστράτευσαν πανδημεὶ παρακαλέσαντες
Τυρρηνούς, ἀθροισθέντες δὲ περὶ τὴν Ὀάδμονα προσαγο-
ρευομένην λίμνην παρετάξαντο Ῥωμαίοις. ἐν δὲ τῇ μάχῃ
ταύτῃ Τυρρηνῶν μὲν οἱ πλεῖστοι κατεκόπησαν, τῶν δὲ
Βοίων τελέως ὀλίγοι διέφυγον. οὐ μὴν ἀλλὰ τῷ κατὰ
πόδας ἐνιαυτῷ συμφρονήσαντες αὖθις οἱ προειρημένοι, καὶ
τοὺς ἄρτι τῶν νέων ἡβῶντας καθοπλίσαντες, παρετάξαντο

πρὸς Ῥωμαίους, ἡττηθέντες δ’ ὁλοσχερῶς τῇ μάχῃ μόλις

