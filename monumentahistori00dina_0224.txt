208 MONUMENTA HISTORICA CELTIOA

καὶ τὴν ἀπ’ οὐρᾶς καὶ τὴν κατὰ πρόσωπον· οὓς μὲν γὰρ
ᾔδεσαν ἑπομένους αὑτοῖς, οὓς δὲ κατὰ τὸ στόμα προσεδόκων
ἀπαντήσειν, ἔκ τε τῶν προσαγγελλομένων τεκμαιρόμενοι καὶ
τῶν κατ’ αὐτὸν τὸν καιρὸν συμβαινόντων.
(ii. 27.)

XXII. Οἱ δὲ περὶ τὸν Αἰμίλιον ἀκηκοότες μὲν τὸν εἰς τὰς
Πίσας κατάπλουν τῶν στρατοπέδων, οὔπω δὲ προσδοκῶντες
αὐτὰ συνεγγίζειν, τότε σαφῶς ἐκ τοῦ περὶ τὸν λόφον ἀγῶνος
ἔγνωσαν διότι τελέως ἐγγὺς εἶναι συμβαίνει τὰς οἰκείας
αὐτῶν δυνάμεις· διὸ καὶ τοὺς μὲν ἱππεῖς παραυτίκα βοηθή-
σοντας ἐξαπέστελλον τοῖς ἐν τῷ λόφῳ διαγωνιζομένοις, αὐτοὶ
δὲ κατὰ τὰς εἰθισμένας τάξεις διακοσμήσαντες τοὺς πεζοὺς
προῆγον ἐπὶ τοὺς ὑπεναντίους. οἱ δὲ Κελτοὶ τοὺς μὲν ἐκ τῶν
”Αλπεων Γαισάτους προσαγορευομένους ἔταξαν πρὸς τὴν ἀπ’
οὐρᾶς ἐπιφάνειαν, ᾗ προσεδόκων τοὺς περὶ τὸν Αἰμίλιον, ἐπὶ
δὲ τούτοις τοὺς Ἴνσομβρας· πρὸς δὲ τὴν κατὰ πρόσωπον
τοὺς Ταυρίσκους καὶ τοὺς ἐπὶ τάδε τοῦ Πάδου κατοικοῦντας
Βοίους παρενέβαλον, τὴν ἐναντίαν μὲν στάσιν ἔχοντας τοῖς
προειρημένοις, βλέποντας δὲ πρὸς τὴν τῶν τοῦ Γαΐου στρα-
τοπέδων ἔφοδον. τὰς δ’ ἁμάξας καὶ συνωρίδας ἐκτὸς
ἑκατέρου τοῦ ’κέρατος παρέστησαν, τὴν δὲ λείαν εἴς τι τῶν
παρακειμένων ὀρῶν φυλακὴν περιστήσαντες ἤθροιζον. γενο-
μένης δ’ ἂμφιστόμου τῆς τῶν Κελτῶν δυνάμεως οὐ μόνον
καταπληκτικὴν ἀλλὰ καὶ πρακτικὴν εἶναι συνέβαινε τὴν
τάξιν. οἱ μὲν οὖν Ἴνσομβρες καὶ Βοῖοι τὰς ἀναξυρίδας
ἔχοντες καὶ τοὺς εὐπετεῖς τῶν σάγων περὶ αὐτοὺς ἐξέταξαν·
οἱ δὲ Γαισάται διά τε τὴν φιλοδοξίαν καὶ τὸ θάρσος ταῦτ’
ἀπορρίψαντες γυμνοὶ μετ’ αὐτῶν τῶν ὅπλων πρῶτοι τῆς
δυνάμεως κατέστησαν, ὑπολαβόντες οὕτως ἔσεσθαι πρακ-
τικώτατοι διὰ τό τινας τῶν τόπων βατώδεις ὄντας ἐμπλέ-

κεσθαι τοῖς ἐφάμμασι καὶ παραποδίζειν τὴν τῶν ὅπλων

