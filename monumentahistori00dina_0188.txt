172 MONUMENTA HISTORICA CELTICA

τείνουσαν ὁρίζει κατὰ τὸ συνεχὲς ἡ τῶν ’Άλπεων παρώρεια,
λαμβάνουσα τὴν μὲν ἀρχὴν ἀπὸ Μασσαλίας καὶ τῶν ὑπὲρ
τὸ Σαρδῷον πέλαγος τόπων, παρήκουσα δὲ συνεχῶς μέχρι
πρὸς τὸν τοῦ παντὸς Ἀδρίου μυχόν, πλὴν βραχέος ὃ προ-
καταλήγουσα λείπει τοῦ μὴ συνάπτειν αὐτῷ. παρὰ δὲ τὴν
προειρημένην παρώρειαν, ἣν δεῖ νοεῖν ὡσανεὶ βάσιν τοῦ
τριγώνου, παρὰ ταύτην ἀπὸ μεσημβρίας ὑπόκειται πεδία
τῆς συμπάσης Ἰταλίας τελευταῖα πρὸς τὰς ἄρκτους, ὑπὲρ ὧν
ὁ νῦν δὴ λόγος, ἀρετῇ καὶ μεγέθει διαφέροντα τῶν κατὰ τὴν
Εὐρώπην, ὅσα πέπτωκεν ὑπὸ τὴν ἡμετέραν ἱστορίαν. ἔστι
δὲ τὸ μὲν ὅλον εἶδος καὶ τῆς ταῦτα τὰ πεδία περιγραφούσης
γραμμῆς τριγωνοειδές, τούτου δὲ τοῦ σχήματος τὴν μὲν
κορυφὴν ἤ τε τῶν Ἀπεννίνων καλουμένων ὀρῶν καὶ τῶν
Ἀλπεινῶν σύμπτωσις οὐ μακρὸν ἀπὸ τοῦ Σαρδῴου πελάγους
ὑπὲρ Μασσαλίας ἀποτελεῖ, τῶν δὲ πλευρῶν παρὰ μὲν τὴν
ἀπὸ τῶν ἄρκτων, ὡς ἐπάνω προεῖπον, τὰς ’Άλπεις αὐτὰς ἐπὶ
δισχιλίους καὶ διακοσίους σταδίους παρήκειν συμβαίνει,
παρὰ δὲ τὴν ἀπὸ μεσημβρίας τὸν Ἀπεννῖνον ἐπὶ τρισχιλίους
ἑξακοσίους. βάσεώς γε μὴν τάξιν λαμβάνει τοῦ παντὸς
σχήματος ἡ παραλία τοῦ κατὰ τὸν Ἀδρίαν κόλπου· τὸ δὲ
μέγεθος τῆς βάσεώς ἐστιν, ἀπὸ πόλεως Σήνης ἕως ἐπὶ τὸν
μυχόν, ὑπὲρ τοὺς δισχιλίους σταδίους καὶ πεντακοσίους,
ὥστε τὴν πᾶσαν περίμετρον τῶν προειρημένων πεδίων μὴ
πολὺ λείπειν τῶν μυρίων σταδίων. (ii. H.)

IX. Περί γε μὴν τῆς ἀρετῆς οὐδ’ εἰπεῖν ῥᾴδιον, σίτου τε
γὰρ τοσαύτην ἀφθονίαν ὑπάρχειν συμβαίνει κατὰ τοὺς*
τόπους ὥστ’ ἐν τοῖς καθ’ ἡμᾶς καιροῖς πολλάκις τεττάρων
ὀβολῶν εἶναι τῶν πυρῶν τὸν Σικελικὸν μέδιμνον, τῶν δὲ
κριθῶν δυεῖν, τοῦ δ’ οἴνου τὸν μετρητὴν ι’σόκριθον.1 ἐλύμου

Ὺ Χ Ι Ι Γ Ι Ι Ι
γε μην και κεγχρου τελεως υπερβαλλουσα δαψίλεια γινεται

παρ’ αὐτοῖς· τὸ δὲ τῶν βαλάνων πλῆθος τὸ γινόμενον ἐκ

