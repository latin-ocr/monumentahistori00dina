170 MONUMENTA HISTORICA CELTIOA

οἷον δυναστεῦσαι τῶν κατὰ τὴν Ἰταλίαν ἀλλ’ οὐδ’ ἀσφαλῶς
οἰκῆσαι τὴν ἑαυτῶν πατρίδα, τούτους ἔχοντες ἐφέδρους τοὺς
ἄνδρας. διόπερ ἅμα τῷ διαπρεσβευσάμενοι πρὸς τὸν
Ἀσδρούβαν ποιήσασθαι συνθήκας, ἐν αἶς τὴν μὲν ἄλλην
Ἰβηρίαν παρεσιώπων, τὸν δὲ καλούμενον ’Ίβηρα ποταμὸν
οὐκ ἔδει Καρχηδονίους ἐπὶ πολέμῳ διαβαίνειν, εὐθέως
ἐξήνεγκαν τὸν πρὸς τοὺς κατὰ τὴν Ἰταλίαν Κελτοὺς πόλεμον.
(ii. 13.)

VIII. ’Τπὲρ ὧν δοκεῖ μοι χρήσιμον εἶναι κεφαλαιώδη μὲν
ποιήσασθαι τὴν ἐξήγησιν, ἵνα τὸ τῆς προκατασκευῆς οἰκεῖον
συσσώσωμεν κατὰ τὴν ἐξ ἀρχῆς πρόθεσιν, ἀναδραμεῖν δὲ
τοῖς χρόνοις ἐπὶ τὴν ἀρχήν, ἐξ ὅτου κατέσχον οἱ προειρημένοι
τὴν χώραν· ἡγοῦμαι γὰρ τὴν περὶ αὐτῶν ἱστορίαν οὐ μόνον
ἀξίαν εἶναι γνώσεως καὶ μνήμης, ἀλλὰ καὶ τελέως ἀναγκαίαν
χάριν τοῦ μαθεῖν τίσι μετὰ ταῦτα πιστεύσας ἀνδράσι καὶ
τόποις Ἀννίβας ἐπεβάλετο καταλύειν τὴν Ῥωμαίων δυνασ-
τείαν. πρῶτον δὲ περὶ τῆς χώρας ῥητέον, ποία τίς ἐστιν
καὶ πῶς κεῖται πρὸς τὴν ἄλλην Ἰταλίαν· οὕτως γὰρ ἔσται
καὶ τὰ περὶ τὰς πράξεις διαφέροντα κατανοεῖν βέλτιον,
ὑπογραφέντων τῶν περί τε τοὺς τόπους καὶ τὴν χώραν
ἰδιωμάτων.

Τῆς δὴ συμπάσης Ἰταλίας τῷ σχήματι τριγωνοειδοῦς
ὑπαρχούσης, τὴν μὲν μίαν ὁρίζει πλευρὰν αὐτῆς, τὴν πρὸς
τὰς ἀνατολὰς κεκλιμένην, ὅ τ’ Ἰόνιος πόρος καὶ κατὰ τὸ
συνεχὲς ὁ κατὰ τὸν Ἀδρίαν κόλπος, τὴν δὲ πρὸς μεσημ-
βρίαν καὶ δυσμὰς τετραμμένην τὸ Σικελικὸν καὶ Τυρρηνικὸν
πέλαγος. αὗται δ’ αἱ πλευραὶ συμπίπτουσαι πρὸς ἀλλήλας
κορυφὴν ποιοῦσι τοῦ τριγώνου τὸ προκείμενον ἀκρωτήριον τῆς
Ἰταλίας εἰς τὴν μεσημβρίαν, ὃ προσαγορεύεται μὲν Κόκυνθος,
διαιρεῖ δὲ· τὸν Ἰόνιον πόρον καὶ τὸ Σικελικὸν πέλαγος. τὴν

δὲ λοιπὴν τὴν παρά τε τὰς ἄρκτους καὶ τὴν μεσόγαιαν παρα-

