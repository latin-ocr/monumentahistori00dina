248 MONUMENTA HISTORIOA CELTIOA

τούτων δ’ ἐφεδρευόντων ἔλαττον συνέβη γενέσθαι τὸ πάθος·
οὗτοι γὰρ ἔστεξαν τὴν ἐπιφορὰν τῶν βαρβάρων. οὐ μὴν
ἀλλὰ καὶ τούτου συγκυρήσαντος πολύ τι πλῆθος καὶ τῶν
ἀνδρῶν καὶ τῶν ὑποζυγίων καὶ τῶν ἵππων διεφθάρη· τῶν
γὰρ τόπων ὑπερδεξίων ὅντων τοῖς πολεμίοις, ἀντιπαράγοντες
οἱ βάρβαροι ταῖς παρωρείαις, καὶ τοῖς μὲν τὰς πέτρας
ἐπικυλίοντες τοὺς δ’ ἐκ χειρὸς τοῖς λίθοις τύπτοντες, εἰς
ὁλοσχερῆ διατροπὴν καὶ κίνδυνον ἦγον, οὕτως ὥστ’ ἀναγκα-
σθῆναι τὸν Ἀννίβαν μετὰ τῆς ἡμισείας δυνάμεως νυκτε-
ρεῦσαι περί τι λευκόπετρον ὀχυρὸν χωρὶς τῶν ἵππων καὶ
τῶν ὑποζυγίων, ἐφεδρεύοντα τούτοις, ἕως ἐν ὅλῃ τῇ νυκτὶ
ταῦτα μόλις ἐξεμηρύσατο τῆς χαράδρας.
” (iii. 53.)
XLIII. Πολλὴν οὖν ποιούμενος πρόνοιαν Ἀννίβας τῆς
ἐπιμελείας αὐτῶν ἀνεκτᾶτο καὶ τὰς ψυχὰς ἅμα καὶ τὰ
σώματα τῶν ἀνδρῶν, ὁμοίως δὲ καὶ τῶν ἵππων. μετὰ δὲ
ταῦτα, προσανειληφυίας ἤδη τῆς δυνάμεως, τῶν Ταυρίνων, οἳ
τυγχάνουσι πρὸς τῇ παρωρεία κατοικοῦντες, στασιαζόντων
μὲν πρὸς τοὺς Ἴνσομβρας ἀπιστούντων δὲ τοῖς Καρχηδονίοις,
τὸ μὲν πρῶτον αὐτοὺς εἰς φιλίαν προυκαλεῖτο καὶ συμμαχίαν,
οὐχ ὑπακουόντων δὲ περιστρατοπεδεύσας τὴν βαρυτάτην
πόλιν ἐν τρισὶν ἡμέραις ἐξεπολιόρκησεν, κατασφάξας δὲ
τοὺς ἐναντιωθέντας αὑτῷ τοιοῦτον ἐνειργάσατο φόβον τοῖς
σύνεγγυς κατοικοῦσιν τῶν βαρβάρων ὥστε πάντας ἐκ χειρὸς
παραγίνεσθαι διδόντας αὑτοὺς εἷς τὴν πίστιν. τὸ δὲ λοιπὸν

πλῆθος τῶν τὰ πεδία κατοικούντων Κελτῶν ἐσπούδαζε μὲν

