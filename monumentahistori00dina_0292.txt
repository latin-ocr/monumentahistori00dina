276 MONUMENTA HISTORICA CELTICA

LXIX. ‘'O‘rc τῶν Ῥωμαίων μετὰ τὴν τῶν Γαλατῶν νίκην
στρατοπεδευόντων περὶ τὴν ’Ἄγκυραν πόλιν, καὶ τοῦ Γναίου
τοῦ στρατηγοῦ προάγειν εἷς τοῦμπροσθεν μέλλοντος, παρα-
γίνονται πρέσβεις παρὰ τῶν Τεκτοσάγων, ἀξιοῦντες τὸν
Γναῖον τὰς μὲν δυνάμεις ἐᾶσαι κατὰ χώραν, αὐτὸν δὲ κατὰ
τὴν ἐπιοῦσαν ἡμέραν προελθεῖν εἷς τὸν μεταξὺ τόπον τῶν
στρατοπέδων· ἥξειν δὲ καὶ τοὺς παρ’ αὑτῶν βασιλεῖς
κοινολογησομένους ὑπὲρ τῶν διαλύσεων. τοῦ δὲ Γναίου
συγκαταθεμένου καὶ παραγενηθέντος κατὰ τὸ συνταχθὲν
μετὰ πεντακοσίων ἱππέων, τότε μὲν οὐκ ἦλθον οἱ βασιλεῖς.
ἀνακεχωρηκότος δ’ αὐτοῦ πρὸς τὴν ἰδίαν παρεμβολήν, αὖθις
ἧκον οἱ πρέσβεις ὑπὲρ μὲν τῶν βασιλέων σκήψεις τινὰς
λέγοντες, ἀξιοῦντες δὲ πάλιν ἐλθεῖν αὐτόν, ἐπειδὴ τοὺς
πρώτους ἄνδρας ἐκπέμψουσι κοινολογησομένους ὑπὲρ τῶν
ὅλων. ὁ δὲ Γναῖος κατανεύσας ἥξειν αὐτὸς μὲν ἔμεινεν ἐπὶ
τῆς ἰδίας στρατοπεδείας, ”Ατταλον δὲ καὶ τῶν χιλιάρχων
τινὰς ἐξαπέστειλε μετὰ τριακοσίων ἱππέων. οἱ δὲ τῶν
Γαλατῶν πρέσβεις ἦλθον μὲν κατὰ τὸ συνταχθὲν καὶ
λόγους ἐποιήσαντο περὶ τῶν πραγμάτων, τέλος δ’ ἐπιθεῖναι
τοῖς προειρημένοις ἢ κυρῶσαί τι τῶν δοξάντων οὐκ ἔφασαν
εἶναι δυνατόν. τοὺς δὲ βασιλεῖς τῇ κατὰ πόδας ἥξειν
διωρίζοντο, συνθησομένους καὶ πέρας ἐπιθήσοντας, εἰ καὶ
Γναῖος ὁ στρατηγὸς ἔλθοι πρὸς αὐτούς. τῶν δὲ περὶ τὸν
”Ατταλον ἐπαγγειλαμένων ἥξειν τὸν Γναῖον, τότε μὲν ἐπὶ
τούτοις διελύθησαν. ἐποιοῦντο δὲ τὰς ὑπερθέσεις ταύτας οἱ
Γαλάται καὶ διεστρατήγουν τοὺς Ῥωμαίους βουλόμενοι τῶν
τε σωμάτων τινὰ τῶν ἀναγκαίων καὶ τῶν χρημάτων ὑπερ-
θέσθαι πέραν ’Άλυος ποταμοῦ, μάλιστα δὲ τὸν στρατηγὸν

τῶν Ῥωμαίων, εἰ δυνηθεῖεν, λαβεῖν ὑποχείριον, εἰ δὲ μή γε,

