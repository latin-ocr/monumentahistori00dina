230 MONUMENTA HISTORICA OELTICA

ἐπανάγων, συνδραμόντων ἐπ’ αὐτὸν τῶν Καρπησίων, ὃ
σχεδὸν ἰσχυρότατόν ἐστιν ἔθνος τῶν κατ’ ἐκείνους τοὺς
τόπους, ὁμοίως δὲ καὶ τῶν ἀστυγειτόνων ἀθροισθέντων ἅμα
τούτοις, οὓς ἠρέθισαν μάλιστα μὲν οἱ τῶνὈλκάδων φυγάδες,

n

συνεξέκαυσαν δὲ καὶ τῶν ἐκ της Ἑλμαντικῆς οἱ διασωθέντες.
(iii. 14.)
XXXIII. Ἀννίβας δὲ πάντα προνοηθεὶς περὶ τῆς ἀσφα-
λείας τῶν τε κατὰ Λιβύην πραγμάτων καὶ τῶν ἐν Ἰβηρίᾳ,
λοιπὸν ἐκαραδόκει καὶ προσεδέχετο τοὺς παρὰ τῶν Κελτῶν
πρὸς αὐτὸν ἀποστελλομένους· σαφῶς γὰρ ἐξητάκει καὶ τὴν
ἀρετὴν τῆς ὑπὸ τὰς ’Άλπεις καὶ περὶ τὸν Πάδον ποταμὸν
χώρας καὶ τὸ πλῆθος τῶν κατοικούντων αὐτήν, ἔτι δὲ τὴν
πρὸς τοὺς πολέμους τῶν ἀνδρῶν τόλμαν, καὶ τὸ μέγιστον,
τὴν ὑπάρχουσαν δυσμένειαν αὐτοῖς ἐκ τοῦ προγεγονότος
πολέμου πρὸς Ῥωμαίους, ὑπὲρ οὗ διήλθομεν ἡμεῖς ἐν τῇ πρὸ
ταύτης βύβλῳ χάριν τοῦ συμπεριφέρεσθαι τοὺς ἐντυγχάνον-
τας τοῖς νῦν μέλλουσι λέγεσθαι.1 διόπερ εἴχετο ταύτης τῆς
ἐλπίδος, καὶ πᾶν ὑπισχνεῖτο διαπεμπόμενος ἐπιμελῶς πρὸς
τοὺς δυνάστας τῶν Κελτῶν καὶ τοὺς ἐπὶ τάδε καὶ τοὺς ἐν
αὐταῖς ταῖς ’Άλπεσιν ἐνοικοῦντας, μόνως ἂν ὑπολαμβάνων
ἐν Ἰταλίᾳ συστήσασθαι τὸν πρὸς Ῥωμαίους πόλεμον, εἰ
δυνηθείη διαπεράσας τὰς πρὸ τοῦ δυσχωρίας εἰς τοὺς
προειρημένους ἀφικέσθαι τόπους καὶ συνεργοῖς καὶ συμ-
μάχοις χρήσασθαι Κελτοῖς εἰς τὴν προκειμένην ἐπιβολήν.
ἀφικομένων δὲ τῶν ἀγγέλων, καὶ τήν τε τῶν Κελτῶν βούλησιν
καὶ προσδοκίαν ἀπαγγειλάντων, τήν τε τῶν Ἀλπεινῶν ὁρῶν
ὑπερβολὴν ἐπίπονον μὲν καὶ δυσχερῆ λίαν, οὐ μὴν ἀδύνατον
εἶναι φασκόντων, συνῆγε τὰς δυνάμεις ἐκ τῆς παραχειμασίας
ὑπὸ τὴν ἐαρινὴν ὥραν. ( )
iii. 34.

¹ Vide supra, excerpt. vii—xxix.

