284 MONUMENTA HISTORICA CELTIOA

τρισχίλιοι, χρυσοῦς ἔχοντες στεφάνους. ἐπὶ δὲ τούτοις
Θρᾷκες τρισχίλιοι καὶ Γαλάται πεντακισχίλιοι. . . . τὸ δὲ
τῶν ἀγαλμάτων πλῆθος οὐ δυνατὸν ἐξηγήσασθαι· πάντων
γὰρ τῶν παρ’ ἀνθρώποις λεγομένων ἢ νομιζομένων θεῶν ἢ
δαιμόνων, προσέτι δὲ ἡρώων εἴδωλα διήγετο, τὰ μὲν κεχρυ-
σωμένα, τὰ δ’ ἠμφιεσμένα στολαῖς διαχρύσοις. καὶ πᾶσι
τούτοις οἱ προσήκοντες μῦθοι κατὰ τὰς παραδεδομένας
ἱστορίας ἐν διασκευαῖς πολυτελέσι παρέκειντο.
(xxxi. 3.)

LXXVIII. Οἱ μὲν οὖν παρὰ τοῦ Προυσίου κατηγορίαν
ἐποιοῦντο Εὐμένους τοῦ βασιλέως, φάσκοντες αὐτῶν τέ τινα
χωρία παραιρεῖσθαι τὸν Εὐμένη καὶ τῆς Γαλατίας οὐκ
ἀφίστασθαι τὸ παράπαν, οὐδὲ πειθαρχεῖν τοῖς τῆς συγκλήτου
δόγμασιν, ἀλλὰ τοὺς μὲν τὰ σφέτερα φρονοῦντας σωματο-
ποιεῖν, τοὺς δὲ τὰ Ῥωμαίων αἱρουμένους καὶ βουλομένους
πολιτεύεσθαι τοῖς τῆς συγκλήτου δόγμασιν ἀκολούθως κατὰ
πάντα τρόπον ἐλαττοῦν. . . . ἡ δὲ σύγκλητος διακούσασα
τῶν κατηγορούντων οὔτ’ (ὶπέρριπτε τὰς διαβολὰς οὔτ’
ἐξετίθετο τὴν ἑαυτῆς γνώμην, ἀλλὰ συνετήρει παρ’ ἑαυτῇ,
διαπιστοῦσα καθόλου τοῖς περὶ τὸν Εὐμένη καὶ τὸν Ἀντίοχον·
τοῖς γε μὴν Γαλάταις αἰεί τι προσετίθει καὶ συνεπίσχυε περὶ

τῆς ἐλευθερίας. (xxxi. 6.)

LXXIX. “On τῶν ΝῙασσαλιητῶν διαπρεσβευσαμένων
πρὸς Ῥωμαίους κακῶς πάσχειν αὐτοὺς ὑπὸ τῶν Λιγυστίνων,
παραχρῆμα κατέστησαν Φλαμίνιον καὶ Ποπίλιον Λαινᾶτον
καὶ Λεύκιον Πόπιον πρεσβευτάς, οἳ καὶ πλέοντες μετὰ τῶν
Μασσαλιητῶν προσέσχον τῆς Ὀξυβίων χώρας κατὰ πόλιν

Λῖγιτναν· . . .

