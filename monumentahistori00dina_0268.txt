252 MONUMENTA HISTORICA OELTIOA

οἱ νεα-νίσκοι ταῦτα, καὶ τὰς χεῖρας ἐξαίροντες, εὔχοντο τοῖς
θεοῖς, σπεύδων ἕκαστος αὐτὸς γενέσθαι τῶν λαχόντων· ἐπεὶ
’ ἐδηλώθη τὰ κατὰ τὸν κλῆρον, ἦσαν οἱ μὲν εἰληχότες
περιχαρεῖς οἱ δ’ ἄλλοι τούναντίον. γενομένης δὲ τῆς μάχης
οὐχ ἦττον ἐμακάριζον οἱ περιλειπόμενοι τῶν αἰχμαλώτων
τὸν τεθνεῶτα τοῦ νενικηκότος ὡς πολλῶν καὶ μεγάλων κακῶν
ἐκείνου μὲν ἀπολελυμένον, σφᾶς δ’ αὐτοὺς ἀκμὴν ὑπομένοντας.
ἣν δὲ παραπλησία καὶ περὶ τοὺς πολλοὺς τῶν Καρχηδονίων
ἡ διάληψις· ἐκ παραθέσεως γὰρ θεωρουμένης τῆς τῶν
ἀγομένων καὶ ζώντων ταλαιπωρίας τούτους μὲν ἠλέουν, τὸν
δὲ τεθνεῶτα πάντες ἐμακάριζον.
(iii. 62.)

XLV. Οἱ δὲ συστρατευόμενοι Κελτοὶ τοῖς Ῥωμαίοις
θεωροῦντες ἐπικυδεστέρας τὰς τῶν Καρχηδονίων ἐλπίδας,
συνταξάμενοι πρὸς ἀλλήλους καιρὸν ἐπετήρουν πρὸς ἐπίθεσιν,
μένοντες ἐν ταῖς ἑαυτῶν ἕκαστοι σκηναῖς. δειπνοποιησα-
μένων δὲ καὶ κατακοιμισθέντων τῶν ἐν τῷ χάρακι, παρελθεῖν
ἐάσαντες τὸ πλεῖον μέρος τῆς νυκτός, καθωπλισμένοι περὶ
τὴν ἑωθινὴν φυλακὴν ἐπιτίθενται τοῖς σύνεγγυς τῶν Ῥωμαίων
παραστρατοπεδεύουσι. καὶ πολλοὺς μὲν αὐτῶν ἀπέκτειναν,
οὐκ ὀλίγους δὲ κατετραυμάτισαν· τέλος δὲ τὰς κεφαλὰς
ἀποτεμόντες τῶν τεθνεώτων ἀπεχώρουν πρὸς τοὺς Καρχη-
δονίους, ὄντες πεζοὶ μὲν εἷς δισχιλίους ἱππεῖς δὲ μικρῷ
λείποντες διακοσίων. Ἀννίβας δὲ φιλοφρόνως ἀποδεξάμενος
αὐτῶν τὴν παρουσίαν, τούτους μὲν εὐθέως παρακαλέσας καὶ

δωρεὰς ἑκάστοις τὰς ἁρμοζούσας ἐπαγγειλάμενος ἐξέπεμψεν

