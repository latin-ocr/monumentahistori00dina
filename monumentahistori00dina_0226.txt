210 MONUMENTA HISTORICA CELTIGA

χρείαν. τὸ μὲν οὖν πρῶτον αὐτὸς ὁ κατὰ τὸν λόφον
ἐνειστήκει κίνδυνος, ἅπασιν ὢν σύνοπτος ὡς ἂν ἅμα τοσούτου
πλήθους ἱππέων ἀφ’ ἑκάστου τῶν στρατοπέδων ἀναμὶξ
ἀλλήλοις συμπεπτωκότος. ἐν δὲ τούτῳ τῷ καιρῷ συνέβη
Γάιον μὲν τὸν ὕπατον παραβόλως ἀγωνιζόμενον ἐν χειρῶν
νόμῳ τελευτῆσαι τὸν βίον, τὴν δὲ κεφαλὴν αὐτοῦ πρὸς τοὺς
βασιλέας ἐπανενεχθῆναι τῶν Κελτῶν, τοὺς δὲ τῶν Ῥωμαίων
ἱππεῖς κινδυνεύσαντας ἐρρωμένως τέλος ἐπικρατῆσαι τοῦ
τόπου καὶ τῶν ὑπεναντίων. μετὰ δὲ ταῦτα τῶν πεζικῶν
στρατοπέδων ἤδη σύνεγγυς ὄντων ἀλλήλοις, ἴδιον ἣν καὶ
θαυμαστὸν τὸ συμβαῖνον οὐ μόνον τοῖς ἐν αὐτῷ τῷ καιρῷ
τότε παροῦσιν, ἀλλὰ καὶ τοῖς ποτὲ μετὰ ταῦτα δυναμένοις
ὑπὸ τὴν ὄψιν λαμβάνειν ἐκ τῶν λεγομένων τὸ γεγονός.
(ii. 28.)

XXIII. Πρῶτον μὲν γὰρ ἐκ τριῶν στρατοπέδων τῆς
μάχης συνισταμένης, δῆλον ὡς ξένην καὶ παρηλλαγμένην
εἰκὸς καὶ τὴν ἐπιφάνειαν καὶ τὴν χρείαν φαίνεσθαι τοῦ συν-
τεταγμένου· δεύτερον δὲ πῶς οὐκ ἂν ἀπορήσαι τις καὶ νῦν
καὶ τότε παρ’ αὐτὸν ὢν τὸν καιρὸν πότερον οἱ Κελτοὶ τὴν
ἐπισφαλεστάτην εἶχον χώραν, ἐξ ἀμφοῖν τοῖν μεροῖν ἅμα
τῶν πολεμίων ἐπαγόντων αὐτοῖς, ἢ τούναντίον τὴν ἐπιτευκ-
τικωτάτην, ἅμα μὲν ἀγωνιζόμενοι πρὸς ἀμφοτέρους, ἅμα δὲ
τὴν ἀφ’ ἑκατέρων ἀσφάλειαν ἐκ τῶν ὄπισθεν αὑτοῖς παρα-
σκευάζοντες, τὸ δὲ μέγιστον, ἀποκεκλειμένης πάσης τῆς εἰς
τοῦπισθεν ἀναχωρήσεως καὶ τῆς ἐν τῷ λείπεσθαι σωτηρίας·
ἡ γὰρ τῆς ἀμφιστόμου τάξεως ἰδιότης τοιαύτην ἔχει τὴν
χρείαν. τούς γε μὴν Ῥωμαίους τὰ μὲν εὐθαρσεῖς ἐποίει τὸ
μέσους καὶ πάντοθεν περιειληφέναι τοὺς πολεμίους, τὰ δὲ

πάλιν ὁ κόσμος αὐτοὺς καὶ θόρυβος ἐξέπληττε τῆς τῶν

